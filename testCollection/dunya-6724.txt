Dünyanın deniz ulaşımının ve ticaretinin en önemli geçişlerinden biri olan Mısır'daki Süveyş Kanalı'nda bir yük gemisi karaya oturdu .
Kanal geçişi trafiğe kapandı .
Süveyş Kanalı'nın kuzeyinde dünya ticaretini aksatacak bir olay meydana geldi .
Panama Bandıralı \ " Ever Given\ " isimli 400 metre uzunluğunda ve 59 metre genişliğindeki yük gemisi yan dönerek karaya oturdu .
Geminin , yaşanan teknik bir aksaklık nedeniyle karaya oturduğu düşünülüyor .
Geminin bağlı olduğu firma kanaldan geçmek üzereyken gemiyle iletişimin bir anda kesildiğini söyledi .
Bölgede esen şiddetli rüzgarın da gemiyi rotasından saptırarak karaya oturtmuş olması da ihtimaller arasında .
Gemiyi kurtarma çalışmaları saatlerdir sürüyor .
Geminin kurtarılmasının en az birkaç gün sürebileceği belirtiliyor .
1869'da açılan Süveyş Kanalı Akdeniz'i Kızıldeniz'e bağlıyor .
Petrol , doğalgaz ve kargo taşımacılığında doğuyla - batıyı birbirine bağlayan dünyanın en önemli su yollarından biri olarak gösteriliyor .
Dünya deniz ticaretinin yüzde 10'unun 193 km'lik Süveyş Kanalı'ndan geçerek gerçekleştiği belirtiliyor .
İSTANBUL GÜNE KAR VE DOLU İLE UYANDI

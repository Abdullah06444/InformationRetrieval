Değerli konut vergisi uygulama esasları Resmi Gazete'de yayımlandı . Türkiye sınırları içinde bulunan ve bina vergi değeri 5 milyon lirayı aşan mesken nitelikli taşınmazlar , değerli konut vergisine tabi olacak .
Düzenlemeye göre tek konutu olanlar vergiden muaf tutulacak .
Mesken nitelikli taşınmaza gerek paylı mülkiyet , gerekse elbirliği mülkiyet halinde malik olunması durumunda , matrah olarak taşınmazın toplam değeri esas alınacak . Birden fazla meskeni olanlar 5 milyon TL'den fazla değeri olan konutlar içerisinde en düşük bedelliyi esas alarak vergi ödeyecek .
İşte ayrıntılar .
Değerli konut vergisi uygulama esaslarıni belirleyen tebliğ Resmi Gazete'de yayımlanarak yürürlüğe girdi .
Türkiye sınırları içinde mesken nitelikli tek taşınmazı olanlar vergiden muaf tutulacak .
Resmi Gazete'de yayınlanan tebliğe göre ; birden fazla mesken nitelikli taşınmazı bulunanların değerli konut vergisinin konusuna giren en düşük değerli mesken nitelikli tek taşınmazı ( intifa hakkına sahip olunması hâli dâhil ) için değerli konut vergisi muafiyeti uygulanacak .
Muafiyet , bu kişilerin tek meskene hisse ile sahip olmaları halinde hisselerine ait kısım için de geçerli olacak .
Değerli konut vergisine tabi mesken nitelikli taşınmazlardan değeri ; 5 milyon TL ile 7.5 milyon TL arasında olanlar ; 5 milyon TL'yi aşan kısmı için binde 3 ; 10 milyon TL'ye kadar olanlar ; 7.5 milyon TL'si için 7 bin 500 TL , fazlası için binde 6 ; 10 milyon TL'den fazla olanlar ; 10 milyon TL'si için 22,500 TL , fazlası için binde 10 oranında vergilendirilecek .
MATRAH OLARAK TAŞINMAZIN TOPLAM DEĞERİ ALINACAKResmi Gazete'de yayımlanan değerli konut vergisi uygulama genel tebliğine göre , mesken nitelikli taşınmaza gerek paylı mülkiyet , gerekse elbirliği mülkiyet halinde malik olunması durumunda , matrah olarak taşınmazın toplam değeri esas alınacak .
Vergi oranlarına esas mesken nitelikli taşınmaz değerlerinin alt ve üst sınırları , her yıl yeniden değerleme oranının yarısı nispetinde artırılacak .
BELEDİYEDEN ALINAN BİNA VERGİ DEĞERİ DİKKATE ALINACAKİlgili mükellefler beyannamelerini , mesken nitelikli taşınmazın bulunduğu yer belediyesinden alınan bina vergi değerini gösteren belgeyi eklemek suretiyle , ilgili yılın 20 Şubat tarihine kadar taşınmazın bulunduğu yerin vergi dairesine verecekler .
Gelir veya kurumlar vergisi yönünden mükellefiyeti bulunan mükellefler ise değerli konut vergisi beyannamelerini bağlı bulundukları bu vergi dairelerine verecekler .
VERGİNİN YÜRÜRLÜK TARİHİ ERTELENMİŞTİAralık 2019'da değerli konutlara vergi düzenlemesi getirilmiş , Şubat 2020'de ise söz konusu düzenleme değiştirilerek yürürlük tarihi 1 Ocak 2021 tarihine ertelenmişti .
TBMM'ye sunulan 2021 bütçesinde değerli konut vergisinden tahsilat hedefi 350 milyon TL olarak belirlenmişti .
VİDEO : TÜRK KONUTUNA ABD'Lİ İLGİSİ - ARŞİV

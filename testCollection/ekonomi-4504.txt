Uber'in sosyal medya hesabından yapılan açıklamada , Türkiye'de erişim engelinin kaldırıldığı bildirildi .
Uber , sarı taksilere aracılık hizmeti verebilecek ancak özel araçlara bu hizmeti veremeyecek .
Uber'e erişim engeli Bilgi Teknolojileri ve İletişim Kurumuna ( BTK ) bağlı faaliyet gösteren Erişim Sağlayıcıları Birliği ( ESB ) tarafından resmen kaldırıldı .
Uber Türkiye'den yapılan açıklamada , istinaf mahkemesinin 24 Aralık 2020'de aldığı kararla Uber'e Türkiye'den erişim engelinin kaldırıldığı hatırlatıldı .
Bu kararın ardından erişim engelinin BTK'ya bağlı faaliyet gösteren Erişim Sağlayıcıları Birliği tarafından da resmen kaldırıldığı bildirildi .
Açıklamada , erişim engelinin kalkmasıyla Uber'in , Türkiye'de tekrar erişilebilir hale geldiği ve faaliyetlerine sarı taksiler ile çalışarak devam edebileceği , Uber internet sitesinin de Türkiye'den erişime tekrar açıldığı kaydedildi .
Erişim engelinin kalkmasıyla Uber uygulamasında UberTaksi hizmetinin sunulabileceği bildirilen açıklamada , Uber uygulamasının İstanbul'da 14 bin 500 taksi sürücüsü tarafından halihazırda kullanıldığı aktarıldı .
Öte yandan , Uber resmi hesabı Twitter üzerinden yapılan paylaşımda , \ " Uber'e Türkiye'de uygulanan erişim engeli mahkeme kararına uygun olarak bugün itibarıyla resmen kaldırıldı . Tüm İstanbullulara tekrardan merhaba\ " ifadeleri kullanıldı .
NE OLMUŞTU ?
Uber'e ilişkin olarak taksici dernekleri ve birlikleri dava açmış ve sonucunda Uber'in Türkiye'deki tüm faaliyetleri sonlandırılmış , web sitesi ve uygulamalarına erişim engeli gelmişti .
VİDEO : UBER SÜRÜCÜSÜ İLE TAKSİCİ ARASINDA KAVGA - ARŞİV

Kanadalı Couche - Tard , Fransız Carrefour ile anlaşmak için ön görüşmelerde bulunduklarını belirtti .
Kanadalı şirket Alimentation Couche - Tard , Fransız Carrefour'u satın almak için ön görüşme gerçekleştirdiklerini açıkladı . Quebec merkezli şirketten yapılan açıklamaya göre , görüşmelerin satın alma ile sonuçlanacağına dair bir kesinlik bulunmuyor .
Carrefour'un hisseleri Paris’teki işlemlerde yüzde 10 yükselirken salı günkü kapanışta şirketin piyasa değeri 12,6 milyar euroya ulaşmıştı .
Couche - Tard'ın hisseleriyse haberin ardından yüzde 2,2 düşüş kaydetti .
Carrefour temsilcileri yorum isteğine hemen cevap vermedi .
Couche - Tard'ın odağında süpermarketler değil dükkânlar ve benzin istasyonları bulunuyor ama şirket küçük rakiplerini alarak neredeyse bir imparatorluk inşa etti .
Şirket önce Kanada’da yükseldi 2011 yılında ABD'ye girdi ve son olarak 2012’de Avrupa pazarına girdi .
Şirket son zamanlarda odağını ABD ve Asya Pasifik’e çevirirken Avustralyalı Caltex’i satın almaya çalışmıştı .
Couche - Tard'ın Carrefour ile bir anlaşmaya varmasıyla , 2 bin 800 süpermarkete ve 703 büyük hipermarkete sahip olan şirketin Avrupa'daki varlığını daha da pekiştirmesi öngörülüyor .

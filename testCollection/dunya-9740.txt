ABD Başkanı Donald Trump , ABD'lilerin Çin ordusuna destek sağlayan Çinli firmalara yatırım yapmasını yasaklamaya yönelik kararname imzaladı .
Beyaz Saray'dan yapılan açıklamada , Çin ordusuna finansman sağlayan şirketlere yönelik yatırımlara ilişkin bir kararname imzalandığı belirtildi .
Çin'in ordusunu ve istihbaratını geliştirmeye yönelik kaynak sağlamak için ABD sermayesini giderek artan bir şekilde sömürdüğüne işaret eden Trump , bu durumun ABD'yi doğrudan tehdit ettiğini vurguladı .
Trump , Çin'in sivil şirketleri orduyu ve istihbarat faaliyetlerini desteklemeye zorlayarak ülkenin askeri endüstrisini geliştirdiğini belirterek , bu şirketlerin ABD'li yatırımcılara menkul kıymet satarak sermaye artırdıklarını bildirdi .
ABD Başkanı Trump , \ " Çin , bu şekilde ordusunun gelişimini ve modernizasyonunu finanse etmek için ABD'li yatırımcıları kullanıyor . \ " değerlendirmesinde bulundu .
YATIRIM YASAĞI LİSTESİNDE 31 ŞİRKET YER ALIYORSöz konusu kararname kapsamında , ABD'li şirketler ve kişilerin Çin ordusuna destek sağlayan Çinli firmalardan doğrudan ya da fonlar yoluyla hisse sahibi olması engellendi .
11 Ocak 2021'de yürürlüğe girecek kararın Çin'in büyük havacılık , inşaat , teknoloji ve telekomünikasyon şirketlerini etkileyebileceği belirtiliyor .
ABD basınında yer alan haberlerde , Savunma Bakanlığı tarafından belirlenen 31 Çinli firmanın listede yer aldığı kaydedildi .
Bu şirketlerin çoğunun Hong Kong da dahil olmak üzere Çin borsalarında işlem gördüğü aktarıldı .
Söz konusu şirketler arasında yer aldığı belirtilen Çin Mobil İletişim ve Çin Telekomünikasyon şirketleri , ABD borsalarında da işlem görüyor .

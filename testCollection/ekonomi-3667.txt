Covid - 19 salgınının etkisi altında geçen dönemde , varlıklı bağışçıların toplam servetleri bağış miktarlarıyla kıyaslanamayacak ölçüde arttı .
Amazon'un sahibi Jeff Bezos , 2020'de hayır kuruluşlarına tek seferde en büyük bağışı yapan kişi oldu .
ABD'li internet şirketi Amazon'un kurucusu ve sahibi Jeff Bezos , 2020'de hayır kuruluşlarına tek seferde en büyük bağışı yapan kişi oldu . \ " The Chronicle of Philanthropy\ " dergisinin \ " 2020'nin en yüksek bağışları\ " listesine göre , Bezos'un iklim değişikliğiyle mücadele için kurduğu Bezos Yeryüzü Vakfı'na yaptığı 10 milyar dolarlık bağış , yılın tek seferde yapılan en büyük bağışıydı .
Bezos'un bağışı dışında listede ilk 10'da yer alan diğer bağışların toplamı ancak 2,6 milyar dolara ulaşabildi .
Dergiye göre , bu 2011'de bu yana görülen en düşük toplam oldu .
ABD'li spor giyim markası Nike'ın kurusu Phil Knight ve eşi Penny Knight , kendi vakıflarına bağışladıkları 900 milyon dolarla Bezos'u izledi .
Phil ve Penny Knight , Oregon Üniversitesine , HBE inşaat şirketinin kurucusu Fred Kummer ise Missouri Bilim ve Teknoloji Üniversitesine yaptıkları 300'er milyon dolarlık bağışlarla listede üçüncü sırayı paylaştı .
Facebook'un kurucusu Mark Zuckerberg ve eşi Priscilla Chan , ABD'de 2020 başkanlık seçimlerinde oy güvenliği ile ilgili çalışmalar yürüten Teknoloji ve Sivil Hayat Merkezi adlı sivil toplum kuruluşuna yaptıkları 250 milyon dolarlık bağışla listede dördüncü sırada yer aldı .
BAĞIŞLAR SERVET ARTIŞLARI YANINDA CÜCE KALIYORÖte yandan , yeni tip corona virüs ( Covid - 19 ) etkisi altında geçen dönemde bağışçıların toplam servetleri bağış miktarlarıyla kıyaslanamayacak ölçüde arttı .
Vergi Adaletini Savunan Amerikalılar ve Siyaset Çalışmaları Enstitüsü'nün yaptığı araştırmaya göre , 18 Mart - 7 Aralık 2020 tarihlerinde , Bezos'un serveti yüzde 63,2 artışla 184,4 milyar dolara , Zuckerberg'in serveti ise yüzde 91,7 artışla 104,8 milyar dolara , Knight'ın serveti yüzde 76,5 artışla 52,1 milyar dolara ulaştı .
VİDEO : JEFF BEZOS , NASIL HACKLENDİ ?
- ARŞİV

Bir iş davasını karara bağlayan Yargıtay , 11 saati aşan günlük mesai süresinde işçinin 1.5 saat öğle molası hakkı olduğuna hükmetti .
Yargıtay , 11 saatten fazla çalışan işçinin 1.5 saat öğle molası yapması gerektiğine karar verdi .
İşten çıkarılan bir kişi , çalışma saatlerinin 8 saat olması gerekirken 12 saat çalıştırıldığını , hiçbir hakkının ödenmediğini öne sürerek dava açtı .
İşçi , işverenin noter kanalıyla gönderdiği ihtarnamedeki iddiaları kabul etmediğini , zorla işten çıkartıldığını ileri sürerek , kıdem tazminatı , ihbar tazminatı , yıllık izin ücreti ve fazla mesai ücreti alacağını talep etti .
Davalı şirket avukatı ise davacı hakkında tutulan tutanakların hukuka uygun olduğunu , öğlen yemeği verilmediği iddiasının gerçek dışı olduğunu , haftalık ve yıllık izinlerin kullanıldığını , 8 saatten fazla çalışma iddiasının gerçekle bağdaşmadığını belirterek , iş sözleşmesinin feshinin haklı olduğunu savundu .
İş Mahkemesi , davanın kısmen kabülüne hükmetti .
Kararı davalı şirket temyiz edince devreye Yargıtay 9. Hukuk Dairesi girdi .
İşçilerin öğle ( ara ) molası süresine dair tartışmalara son noktayı koyan Yargıtay 9. Hukuk Dairesi , işçinin günlük iş süresi içinde kesintisiz olarak hiç ara vermeden çalışmasının beklenemeyeceğine dikkat çekti .
Gün içinde işçinin yemek , çay , sigara gibi ihtiyaçlar sebebiyle ya da dinlenmek için belli bir zamana ihtiyacı olduğunun vurgulandığı kararda , ara dinlenmenin 4857 sayılı İş Kanununun 68'inci maddesinde düzenlendiği hatırlatıldı .
Kararda şöyle denildi : \ " Yasada , ara dinlenme süresi , günlük çalışma süresine göre kademeli bir şekilde belirlenmiştir . Buna göre dört saat veya daha kısa süreli günlük çalışmalarda ara dinlenmesi en az on beş dakika , dört saatten fazla ve yedi buçuk saatten az çalışmalar için en az yarım saat ve günlük yedi buçuk saati aşan çalışmalar bakımından ise en az bir saat ara dinlenmesi verilmelidir . \ "
ÇALIŞMA SÜRESİ 11 SAATİ AŞAMAZ\ " Uygulamada yedi buçuk saatlik çalışma süresinin çok fazla aşıldığı günlük çalışma sürelerine de rastlanılmaktadır . İş Kanununun 63'üncü maddesi hükmüne göre , günlük çalışma süresi on bir saati aşamayacağından , 68'inci maddenin belirlediği yedi buçuk saati aşan çalışmalar yönünden en az bir saatlik ara dinlenmesi süresinin , günlük en çok on bir saate kadar olan çalışmalarla ilgili olduğu kabul edilmelidir . Günde on bir saate kadar olan ( on bir saat dahil ) çalışmalar için ara dinlenmesi en az bir saat , on bir saatten fazla çalışmalarda ise en az bir buçuk saat olarak verilmelidir . \ "
HAFTADA 45 SAATİ AŞARSA ZAMLI ÜCRETİşçinin ara dinlenme süresine dair akıllara takılan sorulara da açıklık getirilen kararda ; işçinin ara dinlenme saatinde tamamen serbest olduğu , bu süreyi işyeri içinde ya da dışında geçirebileceği ifade edildi .
İşçinin ara dinlenme süresini iş yerinde geçirmesi ve bu süre içinde çalışmaya devam etmesi durumunda ara dinlenmesinin verilmemiş sayılacağı belirtildi .
Kararda , \ " Ancak işçi işyerinde kalsa bile , ara dinlenmesi süresini serbestçe kullanabilir , bu süre içinde çalışmaya zorlanamaz . Ara dinlenmesi için ücret ödenmesi gerekmez . Ancak bu süre işçiye dinlenme zamanı olarak tanınmamışsa , işçinin normal ücretinin ödenmesi gerekir . Bu sürenin haftalık 45 saati aşan kısmını oluşturması halinde ise , zamlı ücret ödenmelidir . Ara dinlenme süreleri kural olarak aralıksız olarak kullandırılır . Ara dinlenmesinin kullandırılması zorunlu ise de , bunun kullanılacağı zamanı belirlemek işverenin yönetim hakkıyla ilgilidir . İşçilerin tamamı aynı anda ara dinlenme zamanını kullanılabileceği gibi , belli bir plan dahilinde sırayla kullanmaları da mümkündür . Ancak ara dinlenme süresinin , işe , ara dinlenme süresi kadar geç başlama veya aynı süreyle erken bırakma şeklinde kullandırılması doğru olmaz . Ara dinlenme süresinin günlük çalışma içinde belli bir zamanda amaca uygun şekilde kullandırılması gerekir\ " denildi .
OY BİRLİĞİYLE BOZMA KARARIİş Kanununa İlişkin Çalışma Süreleri Yönetmeliği'nde ara dinlenme süresinin çalışma süresinden sayılmayacağının hüküm altına alındığının dile getirildiği kararda şu ifadeler yer aldı : \ " Somut uyuşmazlıkta davacı dava dilekçesinde günde 12 saat çalıştığını iddia etmiş , davacı şahitleri de bu çalışma süresini doğrulamışlardır . Hükme esas alınan bilirkişi raporunda davacının günde 12 saat çalıştığı kabul edilmiş ise de ara dinlenme süresinin 1 saat olarak düşüldüğü görülmüştür . 11 saatten fazla çalışmalarda 1,5 saat ara dinlenmesi düşülmesi gerekir . Buna göre , günlük 10,5 saat çalışma ile 6 günde 63 saat çalışma ve haftalık 18 saat fazla mesai hesaplanması gerekirken , 1 saat ara dinlenmesi düşülerek haftalık 21 saat fazla mesai hesabı yapılması hatalı olup , bozmayı gerektirmiştir . Temyiz olunan kararın bozulmasına oy birliği ile karar verilmiştir . \ "

SON DAKİKA HABERİ : 20 bin öğretmenin ataması yapıldı , sonuçlar MEB'in internet sitesinde yayınladı .
Son dakika haberi !
Milli Eğitim Bakanlığınca Türkiye genelinde 60 ile 78 alanda 20 bin sözleşmeli öğretmenin ataması yapıldı .
Milli Eğitim Bakanı Ziya Selçuk , sözleşmeli öğretmen ataması için Bakanlığın Başöğretmen Salonu'nda düzenlenen törende yaptığı konuşmada , öğretmen adaylarının yaşadığı heyecanı yürekten hissettiğini söyledi .
Bakanlık olarak öğretmenlik mesleğini daha güzel yapılması , daha fazla imkan sağlaması noktasındaki çalışmalarının sürdüğünü aktaran Selçuk , \ " 20 bin yeni meslektaşımızı Milli Eğitim Bakanlığımızın kadroları arasında görmek bakımından son derece heyacanlı olduğumuzu ifade etmek isterim . Arkadaşlarımız bize güç katacaklar ve Türkiye'de tüm çocuklarımızın daha güzel hizmet alması , daha güzel bir eğitim öğretim imkanı sağlanması açısından katkı sağlayacaklar . \ " değerlendirmesinde bulundu .
Öğretmen adaylarına seslenen Bakan Selçuk , şunları kaydetti : \ " Milli Eğitim Bakanlığı olarak sorumluluklarımızın , çocuklarımıza karşı olan mesuliyetimizin sonuna kadar farkındayız . Bütün öğretmenlerimizin yapacağımız çalışmalara verdiği katkılarla , onların omuzlarında bu sistemin yükseleceğinin de farkındayız . Yeni atanan arkadaşlarımızın Milli Eğitim Bakanlığına geldiklerinde , dahil olduklarında , okullarına geldiklerinde başka bir sorumlulukları da var . Sizin artık ' mezun olduk ve öğretmen olduk ' şeklinde düşünmek yerine ' asla mezun olmayacağız , sürekli öğreneceğiz , kendimizi geliştireceğiz . Bu sisteme çok daha büyük katkılar sağlayacağız ' şeklinde bir inanç geliştirmeniz bizi çok mutlu eder . \ "
Öğretmen adaylarını yetiştiren anne babalara da teşekkürlerini ileten Selçuk , \ " Bu bir millet , ülke ödevidir . Bu çocuklara bir hizmet aşkıdır . Bundan dolayı da anne babaların verdiği emeklerin farkındayız ve onlara da teşekkür ediyoruz . \ " diye konuştu . \ " HEYECANINIZI MESLEK HAYATINIZ BOYUNCA KORUYUN\ "
Ataması gerçekleşen öğretmenlerin kendilerini geliştirerek bu işi yapmaları gerektiğinin altını çizen Selçuk , \ " Eğer buradaki bu heyacanınızı meslek hayatınız boyunca korursanız o zaman inanın ki Türk eğitim sistemi çok iyi mesafeler alacaktır . Ama atandıktan sonra bir atalet , yavaşlama olursa da o zaman yaptığımız işin hakkını hukukunu teslim etmemiş olacağız . Bütün çocuklarımız için kurduğumuz çift kanatlı insan tasavvurumuza hizmet etme yolunda göstereceğiniz gayretler için şimdiden teşekkür ediyorum . \ " ifadelerini kullandı .
Selçuk , atamaların memlekete , millete hayırlı olması temennisinde bulundu . \ " TÜRKİYE GENELİ DOLULUK ORANI YÜZDE 91'E ÇIKTI\ "
MEB Personel Genel Müdürü Hamza Aydoğdu da yaptığı konuşmada , \ " Bugün yapılacak atamayla 920 bin 524 olan öğretmen sayımız 940 bin 524'e çıkacak . Bu atamayla birlikte Türkiye geneli doluluk oranımız ise yüzde 89'dan yüzde 91'e çıkacaktır . \ " bilgisini paylaştı .
Konuşmaların ardından Bakan Selçuk , salondakilerden kura numarası için 9 ayrı rakam istedi .
Belirlenen kura numarasına göre yapılan atama sonucunda ataması yapılan öğretmen adayları büyük sevinç yaşadı .
Bazı öğretmenler sevinç gözyaşları dökerken , bazıları da mutlu haberi telefon ettikleri yakınlarıyla paylaştı .
Atama kapsamında toplamda 53 bin 871 aday tercih yaptı .
Türkiye genelinde 60 ile 78 alanda 20 bin sözleşmeli öğretmen atandı .
Atamada 8 bin 470 kontenjan ile Güneydoğu Anadolu Bölgesi birinci sırada , 6 bin 438 kontenjan ile Doğu Anadolu Bölgesi ikinci sırada yer aldı .
Toplam kontenjanın yüzde 74,5'i bu iki bölgede illere verilmiş oldu .
Bu bölgeleri bin 756 kontenjan ile İç Anadolu , bin 229 kontenjan ile Akdeniz , bin 34 kontenjan ile Karadeniz , 768 kontenjan ile Marmara ve 305 kontenjan ile Ege Bölgesi izledi .
En çok kontenjan ayrılan ilk 10 il ise Şanlıurfa ( 2 bin 605 ) , Van ( bin 613 ) , Gaziantep ( bin 145 ) , Diyarbakır ( bin 142 ) , Şırnak ( bin 93 ) , Ağrı ( bin 9 ) , Mardin ( 821 ) , Hatay ( 794 ) , Muş ( 781 ) , Bitlis ( 600 ) oldu .
Öte yandan en çok kontenjan ayrılan ilk 10 alan ise şöyle oldu : \ " Sınıf öğretmenliği ( 3 bin 47 ) , İngilizce ( 2 bin 38 ) , din kültürü ve ahlak bilgisi ( bin 910 ) , okul öncesi öğretmenliği ( bin 601 ) , ilköğretim matematik öğretmenliği ( bin 401 ) , Türkçe ( bin 903 ) , Rehberlik ( bin 56 ) , Özel Eğitim ( bin 2 ) , Fen Bilimleri / Fen Teknolojisi ( 919 ) , Beden Eğitimi ( 845 ) . \ "

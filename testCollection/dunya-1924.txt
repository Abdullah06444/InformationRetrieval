Dünya nüfusu , gelişmiş ülkelerde daha da fazla olmak üzere gittikçe yaşlanıyor .
Japonya , yüzde 33'lük 60 yaş ve üstü nüfus oranıyla , dünyada yaşlı nüfusunda ilk sırada .
Birleşmiş Milletler ( BM ) Nüfus Fonu verilerine göre , dünya nüfusunun yüzde 12,3'ünü 60 yaş ve üstündeki insanlar oluşturuyor .
Dünya nüfusunda 60 yaş ve üstü kişilerin oranının 2030'da yüzde 16,5 ve 2050'de yüzde 22'ye ulaşması bekleniyor .
Doğurganlık oranlarının düşmesi ve tıptaki ilerlemelerle yaşlı nüfus artmaya devam ediyor .
BM'nin 2015'te yayımladığı rapora göre , 60 yaş ve üstü kişi sayısı ciddi artış gösteriyor .
Bu sayının gelecek yıllarda daha da artması bekleniyor .
Dünyada 2015 yılı itibarıyla 60 yaş ve üstü 900 milyon kişi yaşıyor .
Bu rakamın 2030'da 1,4 milyara , 2050'de 2 milyara ulaşması öngörülüyor .
2015'te 80 yaş ve üstü kişi sayısı 125 milyon olarak kayıtlara geçerken , bu rakamın 2050'de 434 milyon olacağı belirtiliyor .
YAŞLI NÜFUS 2050'DEN ÖNCE GENÇLERİN SAYISINI GEÇECEK BM verilerine göre , 2015'te her 8 kişiden birini 60 yaş ve üstü kişiler oluştururken , 2030'da her 6 kişiden birinin 60 yaş ve üstü olması bekleniyor .
Yaşlı nüfusun 2030'a gelmeden 0 ila 9 yaş çocuk nüfusunu , 2050'ye kadar da 10 ila 24 yaş genç nüfusu geçeceği tahmin ediliyor .
GELİŞMİŞ ÜLKELERDE YAŞLI NÜFUS DAHA FAZLA Dünyada en fazla yaşlı nüfusuyla Japonya dikkati çekiyor .
Japonya Sağlık Bakanlığı verilerine göre , 2016 yılında ülkede 100 yaşını aşanların sayısı 65 bine ulaştı .
127 milyon nüfuslu ülkenin yüzde 33'ünü 60 yaş ve üstü kişiler oluşturuyor .
2055'te yaşlı nüfus oranının yüzde 40'ı geçmesi bekleniyor .
Dünya nüfusunda en hızlı yaşlanma oranı Japonya'nın ardından Avrupa ülkelerinde görülüyor .
Halihazırda en fazla yaşlı nüfusa sahip bölge Avrupa kıtası .
Avrupa'da nüfusun yüzde 25'i 60 yaş ve üzerinde .
2050 yılında Afrika hariç tüm bölgelerde 60 yaş üzeri nüfusun yüzde 25'i aşması bekleniyor .
Almanya'da 2015'te genel nüfusun yüzde 28'ini 60 yaş ve üstü kişiler oluşturdu .
İtalya'da bu oran Almanya gibi yüzde 28 olurken , Finlandiya'da yaşlı nüfus oranı yüzde 27 olarak kayıtlara geçti .
Portekiz , Bulgaristan , İsveç , Letonya , Malta , Fransa , Danimarka ve Hırvatistan yaşlı nüfusun yüksek olduğu diğer ülkeler arasında yer alıyor .
Avrupa İstatistik Ofisi ( EUROSTAT ) , 2015 yılı raporuna göre , Avrupa Birliği ( AB ) üyesi ülkelerde 80 yaşın üzerindekilerin sayısı 26,7 milyona ulaşırken , yaşlı nüfusun yaklaşık 3'te 2'si kadınlardan oluşuyor .
Avrupa'da 80 yaşın üzerindekilerin nüfusa oranının en yüksek olduğu ülke İtalya .
80 yaşın üzerindekilerin oranı İtalya'da yüzde 6,5 , Yunanistan'da yüzde 6,3 , İspanya'da yüzde 5,9 ve Fransa'da yüzde 5,8'i buluyor .
Uzmanlar , Avrupa'da nüfusun yaşlanmasına ilişkin iki ana husus üzerinde duruyor .
İlki doğum oranlarının düşük olması .
İkincisi de tıptaki ilerlemelerin ve gelişen yaşam standardının ortalama ömür süresini uzatmasıyla yaşlı nüfusun giderek artması .
Yaşlı nüfus kentlerde kırsal kesime göre daha hızlı artıyor .
Dünyada 20-2015 arasında 60 yaş ve üstü kişi sayısı kentlerde yüzde 68 oranında yükselirken , kırsal bölgelerde bu oran yüzde 25 artış gösterdi .

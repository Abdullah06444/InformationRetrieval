SON DAKİKA HABERİ : Beyaz Saray , ABD Başkanı Donald Trump’ın , başkanlığının son gününde 73 kişiye af çıkarttığını , 70 kişiye de cezai indirim uyguladığını açıkladı .
Son dakika haberi !
ABD Başkanı Donald Trump’ın , başkanlığının son gününde 73 kişiye af çıkarttığı 70 kişiye de cezai indirim uyguladığı açıklandı .
Af uygulanan kişiler arasında ABD'de Google eski mühendisi Anthony Levandowski de yer alıyor .
Levandowski , şirketin sürücüsüz araç birimi Waymo'da çalıştığı dönemde ticari sırlarını mobil ulaşım uygulaması Uber'e satmak suçundan 18 ay hapse mahkum edilmişti .
Ayrıca Levandowski'nin dava soruşturmasında hükümete yardım eden Waymo'nun masraflarını karşılaması için şirkete 756 bin 499 dolar ödemesine hükmedilmişti .
ABD Başkanı'nın eski danışmanı ve baş stratejisti Steve Bannon da listede yer aldı .
Bannon'ın üzerinde yolsuzluk suçlaması var ve hala bu konudan aklanmamıştı .
Hakkında hazırlanan iddianameye göre Bannon , 2016 yılındaki seçim kampanyasında toplanan 25 milyon dolardan yüz binlerce doları kendi şahsi işleri için harcadı .
Suçlamaları kabul etmeyen Bannon'ın yargılamasına devam ediliyordu .
Öte yandan Trump , silah taşıma kanunlarını deldikleri için yargılanan rap sanatçıları Lil Wayne ve Kodak Black ile yolsuzluk suçlamaları ile 28 yıl hapis cezası alan eski Detroit Belediye Başkanı Kwame Kilpatrick için de af çıkardı .
Af çıkarılan kişiler arasında uzun süreli siyasi müttefiki Elliott Broidy ve Paul Erickson’ın da bulunduğu bildirildi .

BB Erzurumspor’un başına geçtikten sonra 7 maçta 3 galibiyet ve 2 beraberlik alarak mavi - beyazlı ekibi çıkışa geçiren Mesut Bakkal’a Suudi Arabistan’dan teklif geldi .
Ancak tecrübeli çalıştırıcı gelen astronomik teklifi reddetti .
Süper Lig’in tecrübeli hocalarından Mesut Bakkal’a Arabistan kancası .
BB Erzurumspor’un başına geçtikten sonra mavi - beyazlı ekibi yükselişe geçiren Bakkal , çıktığı 7 maçta 3 galibiyet , 2 beraberlik ve 2 yenilgi alarak 11 puan topladı ve ligin dibindeki BB Erzurumspor , 20 puana ulaşarak 18. sıraya yükseldi .
BB Erzurumspor’un başında gösterdiği performansın ardından Mesut Bakkal , Suudi Arabistan ekiplerinin radarına girdi .
Arap Yarımadası’ndan gelen astronomik teklife sıcak bakmayan ve Erzurum’da yola devam edeceğini ifade eden tecrübeli teknik adam , Suudi yetkililere teşekkür ederek teklifi geri çevirdi .
Teklifi yapan Suudi Arabistan ekibinin ismi gizli tutulurken , Suudi yetkililerin önümüzdeki günlerde yeni bir teklifle Mesut Bakkal’ın kapısını çalacağı öğrenildi .

Bilim adamları bir erkeğin ilk bakışta aşık olmasıyla kadının gözlerine bakış süresi arasında bir bağlantı buldu .
Yıldırım aşklar bir adamın ya da kadının karşı cinsten birine ilk gördüğünde ilgi duyması ve onun gözlerinin içine bakakalmasıyla başlıyor .
Eğer bu bakışma dört saniye civarlarında dolaşıyorsa , erkeğin kadından pek de etkilenmediği söylenebilir .
Fakat \ " ilk bakış\ " ın süresi 8.2 saniye bariyerini aşmayı başarırsa artık erkeğin kadına aşık olduğu düşünülebilir .
Tabi bu bilim adamlarına göre erkekler için geçerli bir durum .
Kadınlar için aynı şeyi söylemek mümkün değil .
Kadınların ilk bakışta gözlerini kaçırmamaları ve erkeklerde geçerli olan 8.2 saniye süreye ulaşabilmeleri için erkeği çekici bulmaları mutlak bir şart .
Bu sonuçlara ulaşabilmek için gizli kameralarla izlenen 115 öğrenci üzerinde bir deney yapıldı .
Gizlice izlenen öğrencilerin aktörler ve aktristlerle konuşurken göz hareketleri takip edildi .
Öğrencilerden konuştukları kişilerin çekiciliği konusundan not vermeleri istendi .
Deneyde erkek öğrencilerin aktristlerin gözlerinin içine derin bir biçimde baktıkları gözlendi .
Bakış süresinin ortalama 8.2 saniye sürdüğü de tespit edildi .
Bununla birlikte çekicilik konusunda düşük not verdikleri aktristlerin gözlerinin içine bakma süresinin 4.5 saniyeye kadar düştüğü gözlendi .
Kız öğrenciler ise göz kontağı süresini erkekler kadar uzun tutmadılar .

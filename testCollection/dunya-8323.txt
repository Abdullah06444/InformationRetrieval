Finlandiya'da , yeni tip Corona virüsün ( Covid - 19 ) , Polimeraz zincir reaksiyonu ( PCR ) testlerinde görülmeme ihtimali olan yeni bir mutasyonunun keşfedildiği bildirildi .
Finlandiya kamu yayın kurumu YLE'nin haberine göre , Helsinki'de Vita Laboratuvarları Covid - 19'un daha önce rastlanmayan , \ " benzersiz\ " bir mutasyonunun tespit edildiğini açıkladı . \ " Fin - 796H\ " adı verilen mutasyona uğramış Covid - 19 tipinin , daha önce İngiltere'de ve Güney Afrika'da görülen mutasyonlarla bazı özellikleri paylaştığı fakat tamamıyla yeni bir genetik kombinasyona sahip olduğu belirtildi .
Finlandiyalı bilim insanları , benzersiz yapıdaki virüsün , boğaz ve burun sürüntülerinde Covid - 19 RNA'sına özgü genetik sekansları arayan PCR testlerinden gizlenebileceği uyarısında bulundu .
Henüz daha bulaşıcı veya bağışıklığa daha dirençli olup olmadığı bilinmeyen yeni mutasyonun , Covid - 19 vaka sayısının görece düşük olduğu Finlandiya'ya yurt dışından geldiği sanılıyor .
Finlandiya'da bugüne kadar İngiltere'de ortaya çıkan Covid - 19 mutasyonu 422 vakada , Güney Afrika mutasyonu 22 vakada , Brezilya mutasyonu ise 1 vakada görüldü .
Ülkede toplam 52 bin 209 vaka görülürken , virüs nedeniyle 725 kişi hayatını kaybetti .

Kuzey Kıbrıs Türk Cumhuriyeti , artan vakalar nedeniyle Başkent Lefkoşa’da 7 gün , Girne’de ise 14 gün süreyle tam kapanma kararı aldı .
Haber : Selim Sayarı Kuzey Kıbrıs’ta bu gece itibariyle uygulanacak kararlar çerçevesinde Lefkoşa’da 3 Şubat’a , Girne’deyse 10 Şubat’a kadar tüm faaliyetler duracak ve tam gün sokağa çıkma yasağı uygulanacak .
Vatandaşlar sadece temel ihtiyaçlar için dışarı çıkabilecek .
Kararları açıklayan başbakan Ersan Saner , KKTC’de son günlerde giderek artan vaka sayılarının sağlık sistemini tehdit eder hale geldiğini ve kapanma kararı alındığını açıkladı .
Saner , pozitif vakaların temas ettiği kişiler hakkında bilgileri gizlediğinin saptandığını bu nedenle temas takip sisteminin de etkisiz hale geldiğini söyledi .

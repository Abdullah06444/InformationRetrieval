Ziraat Türkiye Kupası'nda final zamanı geldi .
Trabzonspor ile Alanyaspor , İstanbul'da kupa için kozlarını paylaşıyor .
Ziraat Türkiye Kupası , bugün Trabzonspor ile Aytemiz Alanyaspor arasında oynanacak final maçıyla sahibin bulacak .
İstanbul Atatürk Stadı'nda saat 21.30'da başlayacak müsabakayı hakem Ali Palabıyık yönetecek .
Karşılaşma , ATV'den canlı yayımlanacak .
Trabzonspor , bu sezon sırasıyla Altay , Yukatel Denizlispor , Büyükşehir Belediye Erzurumspor ve Fenerbahçe'yi eleyerek finale yükseldi .
Aytemiz Alanyaspor ise İnegölspor , Adanaspor , Kasımpaşa , Galatasaray ve Fraport TAV Antalyaspor'u geçerek finale çıktı .
Trabzonspor , Süper Lig'de sezonu ikinci , Aytemiz Alanyaspor ise beşinci sırada tamamladı .
İki takım arasında ligin ilk yarısında oynanan maçı Trabzonspor 1-0 kazanırken , Alanya'da yapılan ikinci müsabaka 2-2 berabere tamamlandı .
Trabzonspor , daha önce 14 kez final oynadığı Türkiye Kupası'nda 8 kez şampiyon oldu .
Aytemiz Alanyaspor ise kupada ilk kez finalde mücadele edecek .

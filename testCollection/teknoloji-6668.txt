Popüler mesajlaşma uygulaması WhatsApp kullanıcılarına zorunlu tuttuğu veri paylaşımı güncellemesi sonrası milyonlarca kişiyi kaybetti .
Ocak ayının ilk üç haftasında Signal 7.5 milyon , Telegram ise 25 milyon yeni kullanıcı kazandı .
Dünya genelinde 2 milyar kişi tarafından kullanılan WhatsApp , alınan güncelleme kararı sonrası kan kaybetmeye devam ediyor .
The Guardian'da yer alan habere göre popüler mesajlaşma uygulaması kullanıcılara zorunlu tutulan yeni güncellemenin ardından milyonlarca kullanıcısını rakiperine kaptırdı .
İngiltere'de parlamento komitesinden yapılan açıklamalara göre Signal 7.5 milyon , Telegram ise 25 milyon yeni kullanıcı kazandı .
İki mesajlaşma uygulaması da yeni kullanıcılarını Ocak ayının ilk üç haftasında getirdi .
Güvenli mesajlaşma uygulaması Signal , 6 Ocak'ta İngiltere'de ilk binde bile değilken , 9 Ocak'ta ülkede en çok indirilen uygulama oldu . WhatsApp kaç kullanıcıyı kaybettiğini kesin olarak açıklamıyor .
Ancak İngiltere verilerine bakıldığında WhatsApp en çok indirilen uygulamalr sırasında sekizden 23'e geriledi . WHATSAPP'IN ZORUNLU GÜNCELLEMESİ Facebook'un sahibi olduğu WhatsApp kullanıcılara dair verilerine ilişkin bir güncelleme yaptı .
Şirket ilk olarak 8 Şubat itibariyle yeni güncellemeye onay vermeyenlerin WhatsApp'ı kullanamayacağını belirtti .
Başta Hindistan olmak üzere bu karar milyonlarca kullanıcının tepkisini çekti .
Şirket yeni gelişmeleri kullanıcılara daha iyi anlatabilmek amacıyla onay tarihibi 15 Mayıs'a erteledi . WhatsApp işletme hesaplarıyla iletişime geçen kullanıcıların verilerin işleneceğini duyurmuştu .
Şirket kişisel konuşmaların görülmeyeceğini ancak işletmelere kullanıcılarını daha iyi tanıma şansı verileceğini aktarmıştı .
Şirket gelen tepkiler sonrası yaptığı açıklamalarda kişisel iletişimde uçtan uca şifrelemenin devam edeceğini belirtse de kullanıcı kaybetmeye devam ediyor .

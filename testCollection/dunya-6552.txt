Hollanda'da bir kafede , biri çocuk 6 kişiyi vurarak öldürdüğü için ömür boyu hapis cezasına çarptırılan Türk kökenli Cevdet Yılmaz , hükümetin itirazına rağmen Kral Willem - Alexander tarafından affedildi .
BBC Türkçe'den Yusuf Özkan'ın haberine göre , Avrupa'da ömür boyu hapis cezasını sonuna kadar uygulayan birkaç ülkeden biri olan Hollanda'da , Cevdet Yılmaz , 1986 yılından bu yana affedilen ilk hükümlü oldu .
Yılmaz , Hollanda'nın Delft kentindeki Koetsiertje adlı kafede 1983 yılında meydana gelen olayda , 12 yaşındaki Carmen Sneeks adlı kız çocuğu da dahil 6 kişiyi öldürmüştü .
Hollanda vatandaşlığına geçen Yılmaz , 5 Nisan 1983 akşamı kafede \ " Sen gerçek Hollandalı değilsin , Hollanda ve Karayip adalarını oluşturan Nederlend vatandaşısın\ " diyen bir kişiyle tartıştı .
Kendisine küfür edildiğini söyleyen Yılmaz , eve gidip silahını aldıktan sonra , önce tartıştığı kişiyi vurdu .
Ardından kafedeki diğer kişilere ateş eden Yılmaz , 6 kişiyi öldürdü .
O güne kadar bu çapta bir katliamın yaşanmadığı Hollanda'da , olay büyük tepki gördü .
Cevdet Yılmaz , 1984 yılında ömür boyu hapis cezasına çarptırıldı .
YETERİNCE CEZA ÇEKTİĞİNİ SAVUNDUDüzenli olarak Hollanda devleti aleyhine davalar açan Yılmaz , uzun yıllar cezaevinde kaldığı ve yeterince ceza çektiğini savunarak , af talebinde bulundu .
Bazı yargıçlar ve ulusal kamu denetçisi ( Ombudsman ) da Yılmaz'ın bu talebine destek verdi .
Ancak Hollanda Hukuku Koruma Bakanı Sander Dekker , 6 kişiyi öldüren bir kişinin toplum içine salınmasının , kurban yakınlarında derin yaralar açacağını belirterek , Yılmaz'ın ömür boyu demir parmaklıklar ardında kalması gerektiğini söyledi .
Hollandalı bakan , Yılmaz'ı affetmenin haksızlık olduğunu belirterek , af talebini defalarca reddetti .
Ancak 38 yıl cezaevinde bulunduğunu belirten Cevdet Yılmaz'ın \ " merhamet\ " talebi , Hollanda Kralı Willem - Alexander tarafından kabul edildi .
Hollanda Kralı , Yılmaz'ın affedilmesini öngören kararı imzaladı .
EVLENİP ÇOCUK SAHİBİ OLDUHollanda medyasına göre , hükümetin yanı sıra , kurban yakınları da karara tepki gösteriyor .
Cezaevindeyken evlenen ve çocuk sahibi olan Yılmaz , son yıllarda , suçluların kaldığı ve tedavi edildiği bir klinikte kaldı .
Bir süreden beri , rehabilitasyon programı kapsamında cezaevi dışında kalan Yılmaz , seyahat yasağı ve bildirim zorunluluğu koşuluyla çalışmaya başladı .
Yozgat Boğazlıyan nüfusuna kayıtlı olan Yılmaz'ın , affının ardından temelli olarak Türkiye'ye dönmeyi planladığı belirtildi .
AKILLI OTOYOLDA HIRSIZLIK GİRİŞİMİ

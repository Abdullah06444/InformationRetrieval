Ankara'nın Kızılcahamam ilçesini Çankırı'nın Çerkeş ilçesine bağlayan 2 bin 71 metrelik Kızılcahamam - Çerkeş Tüneli , yarın hizmete girecek .
Ulaştırma ve Altyapı Bakanlığı'ndan edinilen bilgiye göre , projeyle Kızılcahamam ile Çerkeş arasında yüksek rakım ve eğimden kaynaklı kış şartlarının etkisi en aza indirilerek , ulaşım standardı artırılmış ve güvenli trafik akışı sağlanmış oldu .
6 kilometrelik mevcut güzergahın uzunluğu tünelle 3,6 kilometreye düşürülerek yol 2,4 kilometre kısaltıldı .
Proje sayesinde yük ve yolcu taşımacılığı yapan araçların bu güzergahı tercih etmesiyle Kızılcahamam ve Çerkeş ilçelerinin ekonomi , kültür ve turizm açısından gelişimine de katkı sağlanacak .
Kızılcahamam - Çerkeş Tüneli'nin açılış törenine , Cumhurbaşkanı Recep Tayyip Erdoğan'ın video konferans yöntemiyle , Ulaştırma ve Altyapı Bakanı Adil Karaismailoğlu'nun ise yerinden katılması bekleniyor .

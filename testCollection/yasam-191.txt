İskandinav ülkelerindeki aileler , hava sıcaklığı sıfırın altındayken bile bebeklerini açık havada uyutmaktan çekinmiyor .
Balkon , bahçe ve hatta kafe önünde puset içinde uyuyan bebeklere rastlanabiliyor .
Kışı sert geçiren İskandinav ülkelerinde bebekler doğar doğmaz soğukla tanışıyor .
Hava sıcaklığının - 10 hatta - 15 derece olduğu günlerde bile aileler , bebeklerini dışarıda uyutmaktan geri durmuyor .
Üstelik bu yeni bir trend değil , gelenek .
Aileler bu geleneği , açık havada uyuyan çocukların daha az hastalandığını düşünerek yıllardır sürdürüyor .
Zira ailelere göre , hava ister sıcak , ister soğuk olsun ; bebeklerin açık havada uyumaları kalabalık bir odada uyumalarından çok daha iyi .
Aileler , bebeklerin bu yolla hem daha uzun süre , daha kaliteli bir uyku uyuduğunu ; hem de grip veya nezle gibi hastalıklara yakalanmadığını düşünüyor .
Dolayısıyla İsveç , Finlandiya va Danimarka gibi ülkelerde ; balkon , bahçe hatta kafe önlerinde bile puset içinde uyuyan bebeklere rastlanabiliyor .
Bazı kreşlerde ise bebekler üç yaşına gelinceye kadar dışarıda uyutuluyor .
Soğuk havada uyutulsalar dahi bebeklerin sıcak tutulduklarının da altını çizmek gerekiyor .
Yün kazak giydirilen ve pusetleri battaniyelerle örtülen bebekler aslında üşümüyor .
Peki uzmanlar ne diyor ?
BBC’den Helena Lee’nin haberine göre , konuya ilişkin görüşler çeşitli .
Çocuk Doktoru Margareta Blennow ‘Bazı araştırmalar , dışarıda daha çok zaman geçiren çocukların daha sağlıklı olduğunu gösterirken , bazı araştırmalar açık havada çok durmanın çocuk sağlığında herhangi bir etkisi olmadığını gösteriyor . ’ dedi .
İskandinav aileler ise biraz temiz havanın kimseyi incitmeyeceği görüşünde .

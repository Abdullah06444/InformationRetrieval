Satürn , yörüngesinde keşfedilen 20 yeni uydu ile Jüpiter'i geçerek en çok uydusu bulunan gezegen oldu .
BBC'nin haberine göre , ABD'de yapılan araştırma kapsamında , Hawai'de bulunan Subaru teleskobu kullanılarak 5 kilometre çapındaki 20 yeni uydu keşfedildi .
Bu şekilde Satürn'ün uydu sayısı 82'ye yükselerek , 79 uyduya sahip Jüpiter'i geride bıraktı .
Yeni keşfedilen uyduların 17'sinin , Satürn'ün yörüngesinden ters istikamette hareket ettiği tespit edildi .
Satürn ile aynı istikamette hareket eden uydulardan ikisinin gezegenin çevresindeki turlarını iki senede tamamladıkları , en uzun yörüngeye sahip olan uydunun ise Satürn'ün çevresindeki bir turunun 3 yıldan fazla sürdüğü belirlendi . Washington'daki Carnegie Bilim Enstitüsünden Scott Sheppard , yapılan keşiflerin Satürn'ün oluşum aşamasını daha fazla aydınlatabileceğini belirtti .
Sheppard , genellikle bu tip uzay parçalarının gezegenin çekim gücüne kapılarak bir parçası olduklarını , ancak yeni keşfedilen uyduların büyük ihtimalle Satürn'ün ilk oluşumu sırasında etrafındaki gaz ve toz bulutu tam yok olurken çekim alanına girdiğini , bu nedenle uydu olarak kaldıklarını ifade etti .
Yapılan keşiflerin Satürn'ün başka uydularının olduğunu da gösterdiğini vurgulayan Sheppard , bu uyduların keşfi için daha gelişmiş düzeyde teleskoplara ihtiyaçları olduğunun altını çizdi .
Jüpiter , 1990'lı yıllardan beri en çok uyduya sahip gezegen olarak biliniyordu .

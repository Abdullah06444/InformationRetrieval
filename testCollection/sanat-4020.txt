Dünya Mirası Geçici Listesi'nde bulunan Göbeklitepe , Bahreyn’in başkenti Manama’da gerçekleştirilen toplantıda kalıcı listeye alındı .
Dünyanın günümüze ulaşan en eski tapınağı oarak bilinen Şanlıurfa'daki Göbeklitepe , UNESCO Dünya Mirası Kalıcı Listesi’ne girdi .
Bahreyn’in başkenti Manama’da gerçekleştirilen UNESCO 42. Dünya Miras Komitesi toplantısında , Göbeklitepe’nin UNESCO Dünya Mirası Listesi'ne kaydedilmesine karar verildi .
DIŞİŞLERİ BAKANLIĞI'NDAN AÇIKLAMAKonuyla ilgili Dışişleri Bakanlığı'ndan bir açıklama geldi .
Yapılan yazılı açıklamada , Türkiye'nin \ " Göbeklitepe arkeolojik alanı\ " nın UNESCO Dünya Miras Listesi'ne adaylık başvurusunun , halen Bahreyn'in başkenti Manama'da devam eden Dünya Miras Komitesi 42. toplantısında kabul edildiği ve UNESCO Dünya Miras Listesi'ne kaydedildiği belirtildi .
Açıklamada , Şanlıurfa'da bulunan ve 2011'den bu yana Türkiye'nin UNESCO'daki Geçici Miras Listesi'nde yer alan Göbeklitepe arkeolojik alanının , Yukarı Mezopotamya bölgesindeki dünyanın bilinen en eski megalitik yapı grubu olduğu ve tarihinin günümüzden 11 bin yıl öncesine kadar uzandığı vurgulandı .
TÜRKİYE'DEN 18. ESERBakanlık açıklamasında , \ " Kültür ve Turizm Bakanlığı , UNESCO Türkiye Milli Komisyonu ve Bakanlığımızın yoğun çabaları sonucunda , söz konusu başvurunun kabulüyle ülkemizin UNESCO Dünya Miras Listesi'ne tescilli alanlarının sayısı 18'e yükselmiştir\ " ifadesi yer aldı .
SPONSOR DOĞUŞ GRUBU Doğuş Grubu'nun 20 yıllığına ana sponsoru olduğu Göbeklitepe'nin daha iyi korunması için geçtiğimiz aylarda çatı koruması ve seyir terası inşa edilmişti .
Tarihi alanda neolitik döneme ait boyları 6 metreyi buylan yabani hayvan figürlü dikili taşlar ve tapınak kalıntıları yer alıyor .
KAZI ÇALIŞMALARI 50 YILDIR DEVAM EDİYORŞanlıurfa'nın merkez Haliliye ilçesinin , kent merkezine 18 kilometre mesafedeki Örencik Mahallesi yakınlarında bulunan ve ilk kez 1963'te İstanbul ve Chicago üniversitelerinden araştırmacıların yüzey çalışmaları sırasında fark edilen ören yerindeki kazılar 50 yılı aşkın süredir devam ediyor .
Berlin Alman Arkeoloji Enstitüsü ve Şanlıurfa Müzesince 1995'ten beri ortaklaşa yürütülen çalışmalarda , Neolitik döneme ait boyları 3-6 metre , ağırlıkları da 40-60 ton olan , yabani hayvan figürlü \ " T\ " biçimli dikili taşlar bulundu .
Kazılarda aynı zamanda , 8-30 metre çapında dairesel ve dikdörtgen şekilli dünyanın en eski tapınak kalıntıları ve yaklaşık 12 bin yıl öncesine ait olduğu belirtilen 65 santimetre uzunluğunda insan heykeli gibi çeşitli tarihi eserler de gün yüzüne çıkarıldı .
VİDEO : GÖBEKLİTEPE UNESCO LİSTESİNDE ( BİLİNEN EN ESKİ TAPINAK )

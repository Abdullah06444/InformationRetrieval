Arka Sokaklar dizisinde ' Selin Komiser ' rolünü canlandıran oyuncu Oya Okar'ın lüks otomobilini çalan şüpheliler yakalandı .
Geçtiğimiz ay oyuncu Oya Okar'ın Beykoz'da bulunan evinin önüne çakarlı otomobil ile gelen kimliği belirsiz kişiler , evdeki alarm sistemini devre dışı bırakarak içeri girdi .
Evin kapısının önünde duran lüks otomobilin anahtarını ve evdeki değerli eşyaları alan şüpheliler , araç ile birlikte olay yerinden kaçtı .
Polis ekiplerinin yaptıkları çalışma sonucunda 2 şüpheli yakalanırken , Oya Okar'ın otomobili bulundu .
Şüphelilerin emniyetteki işlemleri devam ediyor .

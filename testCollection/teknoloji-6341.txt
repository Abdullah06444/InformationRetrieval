Elon Musk adını kullanan dolandırıcılar sahte hesaplarla Bitcoin dolandırıcılığı yapmaya başladı .
Mavi tiki bile bulunan hesaplar üzerinden yapılan dolandırıcılık tuzağına çok sayıda yatırımcı düştü .
Ünlü kişilerin isimlerinin kullanıldığı kripto para dolandırıcılıklarına bir yenisi daha eklendi .
Dolandırıcıların en son numarası , Tesla ve SpaceX şirketlerinin patronu Elon Musk’ın adını kullanmak oldu .
Musk’ın adıyla açılan hesap üzerinden oluşturulan duyuruda yatırımcılara Bitcoin , ETH ve DOGE verileceği bildirildi .
Buna inanan yatırımcılar adımları izleyerek coin kazanma arzusuyla dolandırıldı .
Mağdurlar BTC borsasına durumu bildirdiklerinde aldıkları cevapla ikinci kez hüsrana uğradı .
Türkiye’den de bazı yatırımcılar bu Bitcoin tuzağına düşerek kayba uğradı .
İsminin açıklanmasını istemeyen dolandırıcılık kurbanları mavi tik bulunan twitter hesabından bu tarz faaliyetlerin yapılabilmesini eleştirdi .
Hesabın sahte olduğunun twitter’a şikayet edilmesine rağmen halen kaldırılmadığını söylediler .

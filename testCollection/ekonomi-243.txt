Din İşleri Yüksek Kurulu , herhangi güvencesi bulunmayan ve kamuoyunda ' saadet zinciri ' olarak bilinen uygulamalar gibi belirli kesimlerin haksız ve sebepsiz zenginleşmesine yol açan dijital kripto paraların kullanımının caiz olmadığını açıkladı .
Diyanet İşleri Başkanlığı Din İşleri Yüksek Kurulu Başkanlığı'nca sanal paraya ilişkin gelen sorular üzerine fetva hazırlandı .
Kullanıcılar arasında değişim ya da kıymet ölçüsü olarak genel kabul gören , kaynağı itibarıyla kullanıcılara güven veren her türlü paranın kullanımının caiz olduğu belirtilen fetvada , para olarak bilinen değişim aracının , özünde , yani üretim şeklinde , sürüm aşamalarında ve muhataplık niteliğinde büyük belirsizlik içerip içermemesi , aldatma aracı şeklinde kullanılıp kullanılmaması ve belli bir kesimin haksız ve sebepsiz zenginleşmesine vesile olup olmamasının önemine değinildi .
Son yıllarda ortaya çıkan ve birçok çeşidi bulunan dijital kripto paralardan her birini kullanmanın hükmünü bu genel ilkeler doğrultusunda değerlendirmek gerektiği kaydedilen fetvada şöyle denildi : \ " Buna göre kendi özünde ciddi belirsizlikler taşıyan , aldanma ve aldatma riski ileri düzeyde olan , dolayısıyla herhangi güvencesi bulunmayan ve kamuoyunda ' saadet zinciri ' olarak bilinen uygulamalar gibi belirli kesimlerin haksız ve sebepsiz zenginleşmesine yol açan dijital kripto­ paraların kullanımı caiz değildir . \ "

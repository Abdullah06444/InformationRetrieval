Çin'in Hubey eyaletine bağlı Wuhan kentinde ortaya çıkan yeni tip corona virüsün ( Covid - 19 ) dünya genelinde bulaştığı kişi sayısı 120 bini geçti .
Yüzün üstünde ülkede görülen virüs nedeniyle 4 bin 300'ü aşkın kişi hayatını kaybetti . Dünyayı etkisi altına alan corona virüs , Türkiye'de de kendini gösterdi .
Dünya genelinde Çin'in Wuhan kentinde ortaya çıkan corona virüs vakaları artıyor .
Yüzün üstünde ülkede görülen yeni tip corona virüs ( Covid - 19 ) nedeniyle can kaybı 4 bin 365 kişi hayatını kaybetti , virüsten etkilenen kişi sayısı 120 bin 565'e ulaştı .
Ayrıca Covid - 19 nedeniyle enfekte olan 66 bin 894 kişi de iyileşti .
Türkiye ve Bolivya'da ilk vakaya rastlandı .
Arnavutluk ve Panama da ise ilk ölümler gerçekleşti .
İran'da yeni tip corona virüs nedeniyle 63 kişinin daha hayatını kaybetmesiyle ölü sayısı 354'e , vaka sayısı ise 9 bine yükseldi .
Almanya'da ise corona virüs nedeniyle yaşamını yitiren kişi sayısı 3'e yükseldi .
Ukrayna'da toplu etkinlikler yasaklanırken , okullar da 3 hafta süreyle tatil edildi .
TÜRKİYE'DE İLK CORONA VİRÜS VAKASISağlık Bakanı Fahrettin Koca , Türkiye'de Corona virüs şüphesi olan bir vatandaşın test sonucunun pozitif çıktığını açıkladı .
Gece saatlerinde kemeraların karşısına geçen Koca , \ " Hastanın virüsü Avrupa teması üzerinden aldığı bilinmektedir . Dış dünyadan tamamen izole edilmiştir . Hasta bir erkektir ve genel durumu iyidir . Aile bireylerinin hepsi ve yakın çevresindeki tüm bireyler bu anlamda gözetim altındadır ve her biri şüpheli kabul edilmiştir\ " dedi .
Bakan Koca , Türkiye'de ilk virüs vakasının tespit edildiğini belirterek \ " Test sonucu pozitif çıkan hasta Türk vatandaşı bir erkek\ " açıklamasında bulundu .
Bakan Koca , söz konusu kişinin durumunun genel olarak iyi olduğunu ve karantinaya alındığını söyledi , hastanın bulunduğu ili ve hastaneyi açıklamadı .
Corona virüs şu ana kadar tüm kıtalarda 100'ü aşkın ülkeyi etkiliyor .
CORONA VİRÜSÜN GÖRÜLDÜĞÜ ÜLKELER VE VAKA SAYILARICORONA VİRÜS HAKKINDA BİLİNMESİ GEREKENLERSağlık Bakanlığının Twitter'dan yaptığı bilgilendirmeye göre , corona virüsler bazen solunum sistemi , bazen de sindirim sistemi hastalıkları yapıyor , solunum sisteminde soğuk algınlığı belirtileri gösteren enfeksiyonlara ve zatürreye neden oluyor .
Bu hastalıklar çoğu insanda hafif seyrediyor .
Fakat bazı corona virüsler ciddi hastalıklara yol açıyor .
Bunların başında 2003 yılında Çin'de ortaya çıkan SARS virüsü ve 2012 yılında Suudi Arabistan'da ortaya çıkan MERS virüsü geliyor .
Corona virüsler bazı hayvanlarda bulunup insanlara bulaşabiliyor .
Virüsün insanlara bulaşması , virüsün mutasyonu veya hayvanlarla temas gibi birçok faktöre bağlı .
Mesela MERS virüsünün develerden , SARS virüsünün misk kedilerinden bulaştığı biliniyor ancak yeni corona virüsün hangi hayvandan insanlara geçtiği henüz saptanmış değil .
Bilgilendirmeye göre , genel kanı virüslerin hasta kişinin öksürüğü veya hapşırığı sırasında ortaya çıkan damlacıklar aracılığıyla yayıldığı yönünde .
Yeni corona virüs enfeksiyon açısından risk altında bulunan kişiler hayvanlarla yakın temasta bulunanlar , hasta kişilerin aile üyeleri ve sağlık çalışanları .
Hijyen kurallarına uyulması , hastalıktan korunma ve hastalığı bulaştırmamak açısından önemli .
Hijyen kuralları içinde öksürme veya hapşırma sırasında ağız ve burnun tek kullanımlık mendille kapatılması , mendil yoksa dirseğin iç kısmı kullanılması , ellerin sık sık su ve sabunla yıkanması , su ve sabun yoksa alkol içerikli el dezenfektanları kullanılması , hayvanlarla temastan sonra ellerin yıkanması , hayvansal ürünlerin tüketilmeden önce pişirilmesi ve kirli ellerle ağız , burun ve göze dokunulmaması yer alıyor .
YENİ CORONA VİRÜS HASTALIĞI İLE İLGİLİ GÜVENİLİR GÜNCEL BİLGİ HANGİ KAYNAKLARDAN EDİNİLEBİLİR ?
Sağlık Bakanlığı , ateşi olanlar , öksürenler ve nefes alma güçlüğü çekenlere , hemen bir sağlık kuruluşuna giderek seyahat geçmişiyle ilgili bilgileri sağlık çalışanlarıyla paylaşmalarını öneriyor .
TÜRKİYE'DE CORONA VİRÜS ÖNLEMLERİ

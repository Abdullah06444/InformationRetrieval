Dünyaca ünlü mesajlaşma uygulaması WhatsApp'ın yeni gizlilik ilkeleri sonrası anlık mesajlaşma uygulamaları Telegram'ı tercih edenlerin sayısı artmaya başladı .
Peki telegram uygulaması nasıl kullanılır , Telegram ne kadar güvenli ? WhatsApp'ın uygulama mağazalarında güç kaybetmesiyle birlikte ilgi gören uygulamalardan biri de Telegram oldu .
TELEGRAM KİMİN ?
Merkezi Londra'da bulunan uygulama , 2013 yılında Rus bilgisayar programcıları Pavel Durov ve Nikolai Durov isimli iki kardeş tarafından kuruldu .
Uçtan uca şifreleme özelliğiyle birçok özelliği bünyesinde barındıran uygulama , diğer mesajlaşma programlarından farklı olarak binlerce kişinin katılabildiği grupların oluşturulmasına imkan tanıyor .
Açık kaynak kodlu uygulamanın kullanım şartlarında yasal olmayan amaçlarla kullanılamayacağı belirtiliyor .
Ancak uzmanlar , uygulamanın korsan içeriklerin merkezi haline geldiğini , illegal veri paylaşımı yapanlar , yasa dışı faaliyetler yürütenler ve borsa manipülatörleri gibi kötü amaçlı kullanıcılar tarafından yoğun bir şekilde kullanıldığını aktarıyor .
EN ÇOK VERİYİ HANGİ UYGULAMALAR TOPLUYOR ?
400 milyondan fazla aktif kullanıcısı bulunan uygulama , Rusya tarafından 2018 yılında yasaları ihlal ettiği gerekçesiyle yasaklanmış , geçen yıl haziran ayında tekrar erişime açılmıştı .
Aralarında Pakistan , İran ve Çin'in bulunduğu birçok ülke de Telegram'a yönelik engelleme kararı almıştı .
TELEGRAM GÜVENLİ Mİ ?
Paris'te 13 Kasım’da düzenlenen saldırıların teröristler tarafından Telegram kullanılarak organize edildiği söyleniyor .
EFF’e ( Electronic Frontier Foundation - EFF ) göre güvenlik açısından Telegram’ın standart ayarları 7 üzerinden 4 , gizli sohbet uygulaması ise 7 üzerinden 7 puana sahip .
Yazılım , iki katmanlı güvenli şifreleme özelliğini destekliyor : Bulut sohbetleri için sunucu - kullanıcı şifrelemesi ve gizli sohbetler için ek olarak kullanıcıdan kullanıcıya şifreleme .
TELEGRAM'IN ÖZELLİKLERİ - Telegram sunduğu teknoloji sayesinde Telegram bile mesajlarınızı göremiyor .
- Bulut tabanlı mesajlaşma özelliği ile her platform saniyeler içerisinde karşınıza gelir , içerik eşleştirilir .
- Telefon numarası ile kayıt olunmasına rağmen telefon numarası verilmeden kullanıcı adı ile görüşme yapılır .
- Mesajlar Telegram dahil , üçüncü kişilere iletilmesi engellidir .
- Görüntülü ve sesli mesaj özellikleri sunar .
- Gönderilen mesajı belirli bir süre sonra yok eden özelliği vardır .
Mesajlar belirlenen sürenin sonunda her iki taraftan silinir .
- Son görülme özelliği kapatılabilir .
- Masaüstü uygulaması seçeneğiyle kullanma özelliği sunar .
- Ekran görüntüsü alındığında karşıdaki kişiye bildirim gönderilir .

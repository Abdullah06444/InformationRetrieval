Birleşik Arap Emirlikleri'nin ( BAE ) ilk Mars görevi kapsamında uzaya gönderdiği Umut sondası 7 ayın ardından Mars’ın yörüngesine başarılı şekilde yerleşti .
Birçok ülkenin uzay ajansı kızıl gezegen olarak bilinen Mars’a yönelik araştırmalarına ve çalışmalarına devam ediyor .
Birleşik Arap Emirlikleri'nin ( BAE ) ilk Mars görevi kapsamında uzaya gönderdiği Umut sondası 494 milyon kilometrelik yolu 7 ayın ardından tamamlayarak , Mars’ın yörüngesine başarılı şekilde yerleşti .
Umut , görev kapsamında Mars'ın atmosferi ve iklimi hakkında Dünya’ya veriler gönderecek .
2117’YE KADAR MARS’A YERLEŞİM KURMA PLANIUmut’un başarılı şekilde Mars’a ulaşmasının ardından BAE’nin uzay ajansı kızıl gezegene ulaşan 5’inci uzay ajansı oldu .
Mars programı ile BAE , bilimsel ve teknolojik yeteneklerini geliştirmeyi ve petrole olan bağımlılığını azaltmaya çalışıyor .
BAE Uzay Ajansı'nın 2117'ye kadar Mars’a yerleşim kurma planı da bulunuyor .
BAE’nin Mars programı yaklaşık 200 milyon dolara mal oldu .
Mohammed Bin Rashid Uzay Merkezi ( MBRSC ) tarafından yapılan açıklamada , " Umut Sondası ile iletişim yeniden kuruldu . Mars yörüngesine yerleşme işlemi tamamlandı " denildi .
" ARAPLARIN TARİH BOYUNCA EVRENDE ULAŞABİLECEKLERİ EN UZAK NOKTA BURASI "
Dubai hükümdarı ve BAE Başkan Yardımcısı Şeyh Muhammed bin Rashid Al Maktoum yaptığı açıklamada , Mars'ın yörüngesine sonda yerleştirme görevinin yüzde 50 oranında başarısız olma ihtimali olduğunu belirterek , \ " Arapların tarih boyunca evrende ulaşabilecekleri en uzak nokta burası . Amacımız tüm Araplara dünyanın geri kalanıyla rekabet edebileceğimiz konusunda umut vermektir\ " dedi .

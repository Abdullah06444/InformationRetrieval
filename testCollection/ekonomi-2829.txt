Cumhurbaşkanı Recep Tayyip Erdoğan'ın katılımıyla birinci ve üçüncü kesimleri 4 Eylül'de törenle açılan Ankara - Niğde Otoyolu'nun , 113 kilometrelik otoyol ve 39 kilometrelik bağlantı yollarından oluşan ikinci kesimi de yarın devreye alınarak , projenin tamamı hizmet vermeye başlayacak .
Cumhurbaşkanı Erdoğan'ın video konferans yöntemiyle katılımının beklendiği Ankara - Niğde Otoyolu ikinci kesiminin açılışının Ulaştırma ve Altyapı Bakanı Adil Karaismailoğlu tarafından yerinde gerçekleştirilmesi planlanıyor .
Edirne'den Şanlıurfa'ya uzanan otoyol aksında önemli bir görev üstlenecek Ankara - Niğde Otoyolu'nun 113 kilometre otoyol ve 39 kilometre bağlantı yoluyla toplam 152 kilometrelik ikinci kesimindeki çalışmalar tamamlandı .
Yolun , Ankara - Acıkuyu Kavşağı arasında kalan 119 kilometrelik ilk kesimi ile Alayhan ve Gölcük kavşakları arasındaki 59 kilometrelik üçüncü kesimi 4 Eylül'de düzenlenen törenle hizmete açılmıştı .
ULAŞIMI KESİNTİSİZ HALE GETİRECEKEdirne'den başlayarak , İstanbul ve Ankara üzerinden Güneydoğu'ya kadar uzanan otoyolun kesintisiz sağlanmasında önem arz eden ve 275 kilometre ana gövde , 55 kilometre bağlantı yolu olmak üzere toplam 330 kilometre uzunluğunda olan Ankara - Niğde Otoyolu , uluslararası erişimin yanı sıra ticari ve turistik ulaşımı da kesintisiz hale getirecek .
BİRÇOK TURİZM MERKEZİNE ULAŞIMI KOLAYLAŞTIRACAKYap - işlet - devret modeliyle inşa edilen otoyolla , yıllık 127 milyon 551 bin litre yakıt tasarrufu ve karbon emisyonunda 318 milyon 240 bin kilogram azalma sağlanacak .
Güvenli seyahat imkanıyla 4 saat 14 dakikalık mesafeyi 2 saat 22 dakikaya indirecek Ankara - Niğde Otoyolu , böylece bölge sanayisinin gelişmesine de katkı verecek .
Otoyol , 1985 yılında Dünya Miras Listesi'ne dahil edilen Göreme Milli Parkı , Derinkuyu Yeraltı Şehri , Kaymaklı Yeraltı Şehri , Karlık Kilisesi , Aziz Theodore Kilisesi , Karain Güvercinlikleri ve Soğanlı Arkeolojik Alanı gibi turizm merkezlerine de ulaşımı kolaylaştıracak .

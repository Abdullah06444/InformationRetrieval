SON DAKİKA HABERİ : Merkez Bankası , yılı ilk faiz kararını açıkladı , yüzde 17 olan politika faizi sabit tutuldu .
Karara ilişkin yapılan açıklamada , \ " Gerekmesi durumunda ilave parasal sıkılaşma yapılacaktır\ " denildi .
Son dakika haberi !
Merkez Bankası , politika faizini değiştirmedi .
Para Politikası Kurulu ( PPK ) yılın ilk faiz kararı için toplandı .
Bir hafta vadeli repo ihale faiz oranını olan politika faizi yüzde 17'de sabit tutuldu .
Kasım ayında yapılan toplantıda politika faizi 4,75 puanlık artışla yüzde 15'e yükseltilmişti .
Aralık ayında yapılan yılın son toplantısında ise politika faizi 2 baz puan artırılarak yüzde 17 olmuştu .
Karara ilişkin yapılan açıklamada şunlar kaydedildi : \ " Para Politikası Kurulu ( Kurul ) , politika faizi olan bir hafta vadeli repo ihale faiz oranının yüzde 17 düzeyinde sabit tutulmasına karar vermiştir . \ "
BELİRSİZLİK DEVAM EDİYOR\ " İktisadi faaliyet güçlü bir seyir izlemektedir . Salgına bağlı kısıtlamaların ekonomi üzerindeki aşağı yönlü etkileri , geçtiğimiz yılın ikinci çeyreğine kıyasla daha sınırlı seyretmekle birlikte , hizmetler ve bağlantılı sektörlerdeki yavaşlama ve bu sektörlerin kısa vadeli görünümüne dair belirsizlikler devam etmektedir . \ "
KREDİ BÜYÜMESİNİN OLUMSUZ ETKİLERİ SÜRÜYOR\ " Salgın döneminde sağlanan yüksek kredi büyümesinin birikimli etkileriyle güç kazanan iç talebin cari işlemler dengesi üzerindeki olumsuz etkisi devam etmektedir . Diğer taraftan , finansal koşullardaki sıkılaşmayla birlikte son dönemde kredi büyümesi yavaşlamaya başlamıştır . İç talep koşulları , döviz kuru başta olmak üzere birikimli maliyet etkileri , uluslararası gıda ve diğer emtia fiyatlarındaki yükseliş ve enflasyon beklentilerindeki yüksek seviyeler , fiyatlama davranışları ve enflasyon görünümünü olumsuz etkilemeye devam etmektedir . ENFLASYONU ETKİLEYEN UNSURLARDA KADEMELİ ZAYIFLAMAKasım ve Aralık PPK toplantılarında gerçekleştirilen güçlü parasal sıkılaştırmanın krediler ve iç talep üzerindeki yavaşlatıcı etkilerinin daha belirgin hale gelmesi beklenmekte , böylelikle enflasyon üzerinde etkili olan talep ve maliyet unsurlarının kademeli olarak zayıflayacağı öngörülmektedir . Öte yandan , uluslararası emtia fiyatlarındaki gelişmeler , bazı sektörlerde belirginleşen arz kısıtları ile gerçekleştirilen ücret ve yönetilen fiyat ayarlamaları , orta vadeli enflasyon görünümü üzerindeki önemini korumaktadır . GEREKİRSE İLAVE PARASAL SIKILAŞMABu doğrultuda Kurul , 2021 yılsonu tahmin hedefini dikkate alarak , enflasyonda kalıcı düşüşe ve fiyat istikrarına işaret eden güçlü göstergeler oluşana kadar sıkı para politikası duruşunun kararlılıkla uzun bir müddet sürdürülmesine karar vermiştir . Enflasyonda kalıcı düşüşe ve fiyat istikrarına işaret eden güçlü göstergeler kapsamında enflasyonun ana eğilimi ve fiyatlama davranışlarına ilişkin göstergeler , yayılım endeksleri , talep ve maliyet unsurları ve enflasyon beklentilerinin tahmin ufku içerisinde hedeflerle uyumu yakından izlenecektir . Gerekmesi durumunda ilave parasal sıkılaşma yapılacaktır . Sıkı para politikası duruşunun , fiyat istikrarını kalıcı olarak tesis etmesinin yanında , ülke risk primlerinin düşmesi , ters para ikamesinin başlaması , döviz rezervlerinin artış eğilimine girmesi ve finansman maliyetlerinin kalıcı olarak gerilemesi yoluyla makroekonomik ve finansal istikrarı olumlu etkileyeceği değerlendirilmiştir . TCMB karar alma süreçlerinde orta vadeli bir perspektifle , enflasyonu etkileyen tüm unsurları ve bu unsurların etkileşimini temel alan bir analiz çerçevesi benimsemektedir . Açıklanacak her türlü yeni verinin ve haberin Kurul’un geleceğe yönelik politika duruşunu değiştirmesine neden olabileceği önemle vurgulanmalıdır . Para Politikası Kurulu Toplantı Özeti beş iş günü içinde yayımlanacaktır . \ "

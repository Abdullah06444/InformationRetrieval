Myanmar'da iktidar partisi Ulusal Demokrasi Birliği ( NLD ) Partisi Sözcüsü Myo Nyunt , Devlet Konseyi Başkanı ve Dışişleri Bakanı Aung San Suu Çii ile partinin diğer yöneticilerinin gözaltına alınmasının ardından ordu , ülke yönetimine el koyduğunu ve 1 yıl boyunca Myanmar'ı yöneteceğini açıkladı .
İktidar partisi , halktan darbeye karşı çıkmasını istedi .
Myanmar ordusunun yayın organından yapılan açıklamada , sabah saatlerinde gerçekleşen gözaltların ardından darbe iddiaları doğrulanırken , ülke idaresinin artık Genelkurmay Başkanı Min Aung Hlaing'in elinde olduğu duyuruldu .
Açıklamada , darbenin 8 Kasım 2020 seçimlerinde hile yapıldığı iddiaları üzerine gerçekleştirildiği vurgulandı .
Darbenin ardından ülkede olağanüstü hal ( OHAL ) ilan edildiğini açıklayan ordu , Myanmar'ın bir seneliğine askeri yönetimle idare edileceğini belirtti .
Myanmar'da iktidar partisi Ulusal Demokrasi Birliği ( NLD ) Partisi Sözcüsü Myo Nyunt , Reuters'a telefonla yaptığı açıklamada , Devlet Başkanı Win Myint , Suu Çii ve partinin diğer yöneticilerinin sabahın erken saatlerinde ordunun yaptığı baskın sonucu gözaltın alındığını açıklamıştı . \ " Halkımızdan düşünmeden karşılık vermemesini ve yasalara uygun şekilde hareket etmesini istiyorum . \ " ifadesini kullanan Myo Nyunt , kendisinin de gözaltına alınmayı beklediğini belirtmişti .
Ülkede , 8 Kasım 2020 seçimlerinin sonuçlarıyla ilgili hile tartışmalarının sürdüğü sırada Genelkurmay Başkanı 27 Ocak'ta , kanunların düzgün şekilde uygulanmaması halinde Anayasa'nın feshedilebileceğini açıklamıştı .
HALKTAN İTİRAZ TALEBİMyanmar'da iktidar partisi halka , ordunun yönetime el koymasına karşı çıkma ve askeri diktatörlüğe dönülmesine izin vermeme çağrısında bulundu .
PARLAMENTONUN BUGÜN AÇILMASI BEKLENİYORBaşkent Nepido'daki Myanmar parlamentosunun \ " seçimde hile\ " tartışmalarının gölgesinde bugün açılması bekleniyordu .
Birleşmiş Milletler ( BM ) Genel Sekreter Sözcüsü Stephane Dujarric , 29 Ocak'ta yaptığı yazılı açıklamada , Genel Sekreter Antonio Guterres'in Myanmar'daki \ " son gelişmeleri büyük endişeyle takip ettiğini\ " belirterek tüm tarafları \ " provokasyonun her türlüsünden kaçınmaya , 8 Kasım genel seçim sonuçlarına saygı duymaya ve demokratik normlara bağlı kalmaya\ " çağırmıştı .
GENELKURMAY BAŞKANI : ANAYASA FESHEDİLEBİLİRMyanmar'da Seçim Komisyonu , 29 Ocak'ta iktidardaki Aung San Suu Çii'nin partisinin zaferiyle sonuçlanan seçimde ordunun sonuçların belirlenmesinde hile yapıldığı iddialarını yalanlamıştı .
Myanmar Genelkurmay Başkanı Hlaing , 27 Ocak'ta kanunların düzgün şekilde uygulanmaması halinde Anayasa'nın feshedilebileceğini söylemişti .
Ancak Myanmar ordusundan ( Tatmadaw ) 30 Ocak'ta yapılan açıklamada , Hlaing'in \ " Anayasa'nın feshedilebileceğine\ " dair açıklamalarının \ " darbe\ " tehdidi olmadığı savunulmuştu .
Ordunun desteklediği ana muhalefetteki Birlik İçin Dayanışma ve Kalkınma Partisi ( USDP ) , 26 Kasım 2020'de , Myanmar’da 8 Kasım 2020'de düzenlenen ve iktidardaki Demokrasi İçin Ulusal Birlik Partisinin ( NLD ) kazandığı seçimde \ " oyların yeniden sayılması\ " çağrısında bulunmuştu .
Devlet Konseyi Başkanı ve Dışişleri Bakanı Ang San Suu Çii'nin liderliğindeki NLD , seçimde 642 sandalyeli ulusal meclisteki 346 sandalyeyi kazanarak hükümet kurabilecek çoğunluğa ulaşmıştı .
Ordunun desteklediği ana muhalefetteki USDP , 25 sandalye ile ikinci sırada yer alırken Şan eyaletindeki etnik grupları temsil eden Demokrasi İçin Şan Milletleri Partisi ( SNLD ) , 15 sandalyeyle üçüncü olmuştu .
Myanmar'da ordunun 2008'de hazırladığı Anayasa , iktidar partisinin Meclisin kontrolünü sağlamasına engel oluyor .
Ordu , Anayasa'nın değiştirilmesini önleyebilmek için Meclis üyelerinin yüzde 25'ini seçim olmadan atıyor , bazı kilit bakanlıklar da askerlerin elinde bulunduğundan hükümet üzerinde doğrudan kontrol uyguluyor .
İki meclisli parlamenter sistemle yönetilen Myanmar'ın Senatosu 224 , Temsilciler Meclisi 440 üyeden oluşuyor .
Ordu tarafından 56 senatör ve 110 milletvekilinin atandığı ülkede her iki meclisten toplam 322 sandalye elde eden parti , hükümet kuracak çoğunluğu sağlıyor .
İngiltere'nin Asya'dan Sorumlu Devlet Bakanı Nigel Adams , Myanmar'daki seçimlerde azınlıkların bulunduğu bölgelerde seçime katılımın engellendiğini , Myanmarlı yetkililerin ilk fırsatta buralarda \ " özgür ve adil seçimleri\ " yapması gerektiğini ifade etmişti .
Avrupa Birliği ( AB ) de Myanmar hükümetine çağrı yaparak ülkedeki demokratik sürece Arakanlı Müslümanların da olduğu tüm etnik , dini ve azınlıkların dahil edilmesini istemişti .
Ülkede 8 Kasım 2020 seçimlerinde 5 milyonu ilk kez olmak üzere 37 milyon seçmen oy kullanmış , yaklaşık 7 bin aday , toplam 1171 ulusal ve yerel meclislerdeki sandalyeler için yarışmıştı .

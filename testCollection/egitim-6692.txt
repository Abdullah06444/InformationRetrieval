SON DAKİKA HABERİ : Milli Eğitim Bakanı Selçuk : \ " 2016 yılında atanmış sözleşmeli öğretmenlerimiz , dördüncü yılını bitirdiğinde şu anki kadrolu öğretmenlerimiz gibi tayin isteme ya da başka haklara sahip olacak\ " dedi .
Beştepe Millet Kongre ve Kültür Merkezi'nde düzenlenen Milli Eğitim Bakanlığı 2023 Eğitim Vizyonu Tanıtım Toplantısı'nın ardından daha da yoğun olduğu belirtilerek , uyku düzeninin sorulması üzerine Bakan Selçuk , \ " Ben göreve geldiğimden beri uyuyamıyorum . Çünkü geldiğim gün çok yüksek bir beklenti oluştu . Hiçbir vaatte bulunmadan , hiçbir kelime sarf etmeden bu kadar yüksek bir beklentinin oluşması benim sorumluluğum değil . Yine de ne yapacağız , nasıl yapacağız konusunda çok uzun yıllardır çalışmamıza rağmen , bu uyku düzeni gerçekten kalmadı\ " ifadesini kullandı . \ " BUGÜN DÜŞÜNDÜK , YARIN ŞU DEĞİŞİKLİĞİ YAPIYORUZ ' DEMEYECEĞİZ\ "
Milli Eğitim Bakanı Selçuk , Türkiye'nin eğitim meselesini bir hal yoluna koyduklarında işlerinin bitmediğini , asıl işlerinin o zaman başlayacağına işaret ederek , \ " Mecazi olarak bir şekilde yoğun bakımdan çıkalım , sonra artık nekahat döneminde iyileşme başlasın , dünya ile mücadele etme imkanımız doğsun . \ " diye konuştu .
Selçuk , şu ifadeleri kullandı : \ " Birkaç küçük fark var aslında bu yapılan işle ilgili . Bunlardan bir tanesi ilk kez felsefesiyle teorisiyle yöntemiyle tekniğiyle bütünsel bir sistem yaklaşımı içerisinde bir sistemin , bütün alt sistem bileşenlerinin eş zamanlı olarak dönüştürülmesi hedefleniyor burada . Yani ' biz Türkiye'nin sınav sistemiyle ilgili şunu yapacağız , öğretmenlerin özlük haklarıyla ilgili şunu yapacağız ya da müfredatla ilgili şunu yapacağız ' değil . Bir sistemin bütünsel dönüşümüyle ilgili bir mesele var . Bu bakımdan değerli . İkincisi şu ; biz bunu yaparken ' bugün düşündük , yarın şu değişikliği yapıyoruz ' demeyeceğiz . Ne diyeceğiz ? Diyoruz ki , biz şu kadar sene içerisinde olgunlaşacak bir fidandan söz ediyoruz . ' Hemen bir şey yapmak mümkün değil . Lütfen zaman tanıyın ' diyoruz . Eğer hemen bir şey yaparsak , bulduğumuz çözümler geleceğin sorunları olacak . O yüzden hemen bir şey yapmamak lazım . Bir şey yapmaktan çok , neyi yapmayacağımızın üzerine odaklanmamız lazım . \ "
Bakan Selçuk , adım adım bunu planlayarak , veri analizine bakarak , sonuçları araştırma teknikleri açısından değerlendirerek bir yol bulunması gerektiğine değindi .
Selçuk , 3 yılda ulaşacakları yerin aslında sistemin genel bir raya oturması ve artık bunun üzerinden iyileştirmelerin hızlanması olduğunu kaydetti . \ " YAKLAŞIK YÜZDE 60'LARIN ÜZERİNDE BİR FARK VAR\ "
Velilerin ve öğrencilerin çok merak ettiği konunun ise \ " liselere geçişte hangi sistemin uygulanılacağı\ " olduğuna değinen Selçuk , şu görüşlerini paylaştı : \ " Aslında biz bunu , bu bağlamdan çıkarmak istiyoruz . Çünkü mesele bir kademeler arası geçiş meselesi değildir , mesele bir çocuğun hayatıdır , geleceğidir . O sebeple biz burada sınavın adını , tekniği ve yöntemini değiştirsek inanın bir mesafe alamayız . Seneye sınav nasıl olacak sorusu , doğru bir soru değil . Doğru soru bence şu ; siz eğitim sistemi içerisinde bir çocuğun ortaokuldan liseye ve üniversiteye geçerken kendi ilgi ve yetenekleri doğrultusunda nasıl daha mutlu , donanımlı , daha fazla potansiyelini ortaya koyabileceği bir ortam oluşturacaksınız ? Mesele aslında bu . Bunu yapabilmek için şöyle bir şey söz konusu ; bizim kendi ölçümlerimiz dairesinde imkanları en iyi olan okulumuzla imkanları en kötü okullarımız arasındaki fark çok yüksek . Yaklaşık yüzde 60'ların üzerinde bir fark var . \ "
Bakan Selçuk , imkanların bu kadar farklı olduğunda velinin ya da öğrencinin , \ " ben şu okula gitmek istiyorum\ " dediğini ve herkesin buraya hücum ettiğini anlattı .
Okullar arasındaki başarı farkı azaldığı zaman , vazgeçme maliyeti konusunda başka bir bakış açısının söz konusu olacağına işaret eden Selçuk , \ " Çocuk , ' ben şu okulda da bu okulda da aşağı yukarı benzer imkanlarla karşılaşacağım ' diyecek . Ve büyük bir sınav maratonuna girmeyecek . \ " dedi .
Selçuk , konuşmasına şöyle devam etti : \ " Türkiye'de dershaneler olmasa Boğaziçi , Hacettepe , ODTÜ'ye hangi çocuklar girecek ? Yine aynı çocuklar girecek belki 10 puan aşağı girecek ama yine o çocuklar girecek . Peki bütün bu dershane , sınav curcunası varken çocuklar okulda eğitim ve özel öğretimler aldıktan sonra bizim matematik , fizik netlerimize bakar mısınız ? Gördüğümüzde bu tamamlayıcı bir fonksiyon ise dershane ya da özel ders meselesi , Türkiye'nin manzarası niye böyle o zaman ? Burada başka bir nedensellik var , bu işin içerisinde . Bizim bunu çözmek için bataklıkla ilgilenmemiz gerekiyor . Yani sınavın tekniğiyle vesaire değil . \ " \ " HANGİ DERSTEN NE TÜR SORULAR ÇIKACAĞINI HER AY YAYINLAYACAĞIZ\ "
Dün , örnek soruların yayımlandığını hatırlatan Selçuk , \ " Sevgili öğrenciler , ' Hiç endişelenmeyin sen böyle bir sürprizle karşılaşmayacaksın . Biz sana hangi dersten ne tür sorular çıkacağını her ay yayınlayacağız , göstereceğiz , örnek deneme sınavlar yapacağız . Sen rahat ol . ' dedik\ " ifadesini kullandı .
Selçuk , öğretmenlere de \ " Öğretmenim , bak bu ezber sorusu değil , bu bir muhakeme sorusu . Onun için bu çocuklara böyle madde ezberleterek bir yara varamayız . Biz başka bir öğrenme yaklaşımına ihtiyaç duyuyoruz . O sebeple siz de lütfen derslerinizde buna dikkat edin . Biz bunun için size her türlü kaynağı sağlayacağız , yardımcı kaynak vs. meselesi . Bunun en alasını , en kalitesini biz zaten her türlü ihtiyacı karşılayacak şekilde çoklu ortamlarda , dijital ortamlarda , fiziksel ortamlarda bunu ortaya koyacağız\ " mesajı verdiklerini aktardı . \ " O sebeple bunu bir Liselere Giriş Sınavı ( LGS ) bağlamından çıkartıp , bu bir eğitim kalitesi sorunudur ve bunun üzerine büyük fotoğrafa bakmak lazım şeklinde gidiyoruz . \ " değerlendirmesinde bulunan Bakan Selçuk , şunları söyledi : \ " Seneye de bu sınav daha az stresli , ne olduğu belli olan ve çocukların neye çalışacağını çok net olarak bildiği bir düzen sürecek . ' Hemen seneye bütün sistemi değiştiriyoruz ' , hayır sakin sakin bunu yapacağız . Sonuçta ulaşmak istediğimiz yer , belli bir süre sonra sınavla öğrenci alan okul sayısını azaltmak . Seneye cüzi bir miktarda olacak ama 3 sene içerisinde yaklaşık yüzde 40 kadar azalacaktır . \ " \ " MESELE SİSTEMİ ÖLÇMEK , IYİLEŞTİRMEK\ "
Asıl meselinin sistemin tasarlanması olduğunun altını çizen Selçuk , sözlerine şöyle devam etti : \ " Türkiye'de çocukların zekasıyla ilgili bir sorun mu var ? Böyle bir sorunumuz yok . Mesele ne ? Bu çocuk başka bir ülkede olsa , diyelim ki tırnak içinde gelişmiş denilen ülkeler var , o ülkelerde bu çocuklar okusalar , bir problemimiz mi var ? Hayır . Mesele , çocuğu ölçmek değil , biz eğitim fakültesinde ölçüyor muyuz , profesörü ölçüyor muyuz , ana babayı ölçüyor muyuz ? Hiç kimseyi ölçmüyoruz . Niye sadece gücümüz çocuğa yetiyor ? Mesele sistemi ölçmek , iyileştirmek , mesele öğretmenimizin niteliğine katkı sağlamak . Her ülkenin eğitim sisteminin kalitesi , öğretmeninin kalitesini aşamaz . Dolayısıyla biz öğretmene hiçbir yatırım yapmadan , hiçbir katkı sağlamadan , onlara destek olmadan onlardan beklersek bu çok adil olmaz . \ " \ " ÇOK ÖNEMLİ BULDUĞUMUZ ÖĞRETMENLİĞİN NİYE KENDİNE AİT KANUNU YOK ? \ "
Milli Eğitim Bakanı Selçuk , Eğitim 2023 Vizyonu'nun tanıtım toplantısında çıkarılacağı belirtilen Öğretmenlik Meslek Kanunu'nun neler getireceğine ilişkin de açıklamalarda bulundu .
Asker , polis ya da hekimlerle ilgili o mesleğe ait kanunların bulunduğu ifade eden Selçuk , \ " Fakat öğretmen 657'nin içerisinde sıkışmış vaziyette . Kendisine özel kanunu yok . Halbuki bunların ataması , yükselmesi , disiplin meselesi , kariyer meselesi , ek gösterge , tazminatları vs. . Bunların hepsi aslında özelleşmeli . \ " dedi .
Selçuk , \ " 3600 ek göstergesiyle ilgili 24 Kasım Öğretmenler Günü'nde bir haberimiz olacak . \ " açıklamasında bulundu .
Bakan Selçuk , öğretmenlere teşvik sistemi uygulamasıyla ilgili \ " kuruşu kuruşuna\ " hesaplamaları olduğunu ve simülasyon çalışması yaptıklarını bildirdi . \ " ÖĞRENCİ ANDI ' KONUSUNDA HUKUKİ SÜREÇ YÜRÜYOR\ "
Danıştay'ın \ " Öğrenci Andı\ " kararının Milli Eğitim Bakanlığı'nca temyiz edildiğinin hatırlatılması üzerine Selçuk , Milli Eğitim Bakanı'na \ " Olimpos'ta devre mülkü varmış . \ " gibi davranıldığını belirterek , \ " Her şeye gücümüzün yetmediğini , meseleyi nasıl algılayıp algılamadığımızı , bu meselenin aslında ülke meselesi olduğunu , bakanlık , kişi meselesi olmadığını , bunu bu bütünsellik içerisinde ele almak lazım . \ " değerlendirmesini yaptı .
Bakan Selçuk , sıcak bir atmosfer oluşturup tartışmayı çok yükseltmenin , alevlendirmenin doğru olmadığını düşündüklerini aktardı .
Konunun hukuki bir mesele olduğunu vurgulayan Selçuk , \ " Hukuki süreç yürüyor . Burada oturup da bir şekilde ateş etmenin , ' Bu böyledir , bu böyle değildir ' demenin benim hem tabiatım icabı hem de şu arada eğitimin menfaati icabı bunun bir hukuki süreç olduğunu söylemekle iktifa ediyorum\ " diye konuştu .
Temyize ilişkin ise Selçuk , değerlendirmelerinin hukuki değerlendirmeye dayandığını , bunun birtakım gerekçelerinin de söz konusu olduğunu kaydetti . \ " KURUŞU KURUŞUNA HESAPLARIMIZ VAR\ "
Geri kalmış bölgelerde çalışan öğretmenlere yönelik teşvik sistemiyle ilgili soru üzerine Bakan Selçuk , geçmişte kalkınmada öncelikli bölgeler çerçevesinde bazı tazminatların , ek ödemelerin yapıldığını , bunun Meclis kararıyla olduğunu hatırlattı .
Cumhurbaşkanlığı Hükümet Sistemi'nde bir bakanının \ " Tazminat şu kadar olacak\ " demesinin hukuken mümkün olmadığına işaret eden Selçuk , kendilerinin Meclis'e bakış açılarını ifade edebileceklerini anlatı .
Milli Eğitim Bakanı Ziya Selçuk , şöyle konuştu : \ " Bu bakış açısında da şu var , kalkınma da öncelikli bölgeler anlamında üç ayrı bölge var . Bu üç ayrı bölge için değişen tazminat oranları söz konusu . Şehir merkezinde , köylerde olması ya da X , Y şehrinde olmasına göre bunlar değişecek . O sebeple biz bunun tahmini miktarları , il merkezlerinde , illerin ilçelerinde ya da köylerinde görev yapan öğretmenlere yönelik simülasyonlarımız var , hazır ama bu simülasyonları , henüz bunu ilan etmeyeceğimiz için göstermiyorum . Kuruşu kuruşuna rakam olarak bizim tahmini hesaplarımız var . İllerin adı da var . Adıyaman , Ağrı , Ardahan , Erzurum , Iğdır , Kars bir grupta , Bayburt , Erzincan , Şanlıurfa bir grupta . Bütün bunların çalışmaları yapılmış , bitmiş vaziyette . Biz bunu sadece bir teklif olarak göndereceğiz . Meclis karar verecek . \ "
Selçuk , \ " 3600 ek gösterge konusu da Meslek Kanunu içerisinde olacak mı ? \ " sorusu üzerine \ " Bununla ilgili 24 Kasım Öğretmenler Günü'nde bir haberimiz olacak . \ " yanıtını verdi . \ " TENEFFÜSLER EN ÖNEMLİ DERSLERİMİZ\ "
Eğitim vizyonunda ders saatlerinin , ders çeşitlerinin azaltılması ve teneffüs sürelerinin uzatılmasına yönelik başlıkların da yer aldığının belirtilmesi üzerine Selçuk , şunları kaydetti : \ " Vizyon belgesine göre , teneffüsler aslında bizim en önemli derslerimiz . Çünkü çocuklar teneffüslerde çok şey öğreniyor , paylaşıyor , sosyalleşiyor , problem çözmeyi öğreniyorlar . Bu anlamda , ders saatlerinde çok büyük bir azalma olmaz ama ders çeşidinde azalma olur , ilkokul için söylüyorum . Sahada çocukların yalvar yakar talepte bulunduğunu görüyorum , ' Teneffüs süreleri hiç olmazsa 15 dakika olsun ' şeklinde . Mesele sadece bunun süresini azaltmak , çoğaltmak değil , mesele , bunu nasıl dolduracaksınız , zenginleştireceksiniz ? Burada da kilit kavram , Tasarım - Beceri Atölyeleri . \ "
Yüksek öğretimdeki mühendislik , sağlık , sanat , iktisadi beşeri , dil gibi alanların bulunduğunu anımsatan Selçuk , bu alanların ilkokuldaki , yeni yapıdaki Tasarım - Beceri Atölyeleri'nde olacağını bildirdi . \ " Diyelim ki bir mekanik robotik atölyesi var . Bu aslında yüksek öğretimdeki mühendislik atölyelerinin ilkokuldaki iz düşümüdür . \ " diyen Selçuk , şu bilgileri paylaştı : \ " Ben bu çocuğu ilkokulda yakalamak istiyorum . Tasarım - Beceri Atölyeleri'ni okula yayıp , okulun bahçesine spor vesaire . Bununla ilgili mimari projeler bitmek üzere . Bu çocuğu diğer atölyelerin de yukarıdaki yüksek öğretimin iz düşümünü yani sanatla , dramayla , dille , beşeri bilimlerle ilgili yansımasını göreceğimiz , bunun ortaokulda da devam ettiği , lisede de ağacın kökünün dallandığı , sinema , animasyon , bağlama gibi birçok konunun , temanın çocuğa yukarıya doğru giderken zenginleştirme imkanı sağlayacağı bir şey söz konusu . \ " \ " 5 YAŞINDA İLKOKULA BAŞLANMAZ\ "
Milli Eğitim Bakanı Selçuk , politikalarının veriye dayalı yürümesi konusunda büyük bir ısrarları bulunduğunu , eğitimle alakalı dünyanın ilk 3-4 büyük kuruluşu olduklarını belirterek , bu çerçevede de ellerinde milyarlarca data yer aldığını aktardı .
Bu dataların analizi ve yorumlanması için alt yapıya ihtiyaçları bulunduğunu kaydeden Selçuk , şöyle devam etti : \ " Okul öncesi 5 yaşta zorunlu olsun temennisi güzel bir şey . Fakat bunun 18 bin ilave öğretmen gerektirdiği , yaklaşık 20 bin civarında derslik gerektirdiği , bunun bütçesinin şu olduğu , bunun alt yapısı için Türkiye'de köy altı yerleşim bölgeleri , ilçeler , hangi katmanda ne kadar açık olduğuyla ilgili ciddi bir hesaplama gerekiyor . Bu hesaplamayı yaptığımızda şunu gördük . Bu üçüncü yılda başlayabilecek bir proje . Biz bunu hemen başlatamayız , böyle bir alt yapımız yok . Bu alt yapı hazırlandıktan sonra üçüncü yıl , Türkiye derslik açığını bitirmiş oluyor ve yeni yatırım yapma imkanı doğuyor . Bir eğitim bilimci olarak çok rahatlıkla söyleyebilirim , 5 yaşında ilkokula başlanmaz . Bizim bunu yeniden tanzim etmemiz gerek . Burada önümüzdeki yıl bir düzenleme yapılacak . \ " \ " DEVLET ORADAKİ HER BİR ÇOCUĞUN GELECEĞİNİ DÜŞÜNMEK ZORUNDA\ "
Milli Eğitim Bakanı Ziya Selçuk , sözleşmeli öğretmenlerle ilgili ihtiyacı çok net gördüklerini ifade etti .
Sözleşmeli öğretmenlerin olmadığı dönemlerde , 2 yıl önce yaklaşık 27 bin civarında bir atama yaptıklarını , bu öğretmenlerin 25 bin kadarının tekrar eş durumu ya da farklı nedenlerle o bölgelerden ayrıldığını gördüklerini belirten Selçuk , şöyle konuştu : \ " Devlet oradaki her bir çocuğun geleceğini düşünmek zorunda . Orada bir milyona yakın çocuğumuz var . Bu çocuklarımızın öğretmenlerini biz tedarik etmek zorundayız . Eğer mevcut düzende tedarik söz konusu olursa , orada öğretmen barındırma veya orada öğretmen tutabilme ihtimalimiz çok zayıflıyor . Sözleşmeli öğretmenliğin ana gerekçesi bu . \ "
2016'da 17 bin civarında sözleşmeli öğretmeni istihdam ettiklerini aktaran Selçuk , şu değerlendirmeyi yaptı : \ " Kalkınmada öncelikli yörelerde tazminatı getirmek , başka tedbirler almak ve 3 + 1 ile ilgili iyileştirme yapmak , birçok tedbir alarak oradaki ortamı düzenlemek ve daha iyi hale getirmek gibi bir çabamız var . 2016 yılında atanmış olan sözleşmeli öğretmenlerimiz 4. yılını bitirdiklerinde kadrolu öğretmenlerimiz gibi tayin isteme ya da başka hakları hukukları tamamen geçerli olacak . Eğer olmasaydı 6. yılın sonunu beklemek gerekiyordu . Orada bir iyileştirme söz konusu . \ "
Selçuk , aynı bölge içerisinde farklı şehirde olan sözleşmeli öğretmenlerin eş durumu meselesinin ve sağlık sorunları olan öğretmenlerin sorununun da çözüldüğünü anlattı . \ " BENİM BU ÇOCUKLARI ÖĞRETMENSİZ BIRAKMAMAM LAZIM\ "
Öğretmenlerin eşlerinin de bir kurumda çalıştığını anımsatan Ziya Selçuk , şu bilgileri verdi : \ " Şöyle bir beklenti var ; Eş durumu tayinlerinin tamamını Milli Eğitim yapsın , Milli Eğitim Bakanlığı diğer kurumlara tabi olsun . Bazı öğretmenlerimizin eşleri özel sektörde , isteseler de o bölgede iş bulamazlar , sıkıntıları var , kolay değil . Fakat biz de işin başından beri hep diyoruz ki ' Bizim burada öğretmen ihtiyacımız var . ' Benim bu çocukları öğretmensiz bırakmamam lazım . Onun için de şartları uygun olan öğretmenlerimizin böyle bir yönteme müdahil olması , başvurması bizi çok rahatlatır . Süreç içerisinde biz bu ihtiyacı rasyonel olarak gidermeye çalışacağız , çeşitli tedbirlerle . \ "
Ziya Selçuk , ücretli öğretmenlerin maaşlarının iyileştirilmesiyle ilgili çalışmanın yıl başından sonra hayata geçmesini beklediklerini sözlerine ekledi . \ " POZİTİF AYRIMCILIĞIN YAPILACAĞI BİR DÖNEM\ "
Bakan Selçuk , liselerde alan seçiminin 9. sınıfta başlatılmasına ilişkin , alan eğitiminin 9. sınıfla ilgili olmasının , hem meslek liseleri hem de genel liseler açısından söz konusu olduğunu belirtti .
Mesleki ve teknik eğitimin öne çıkarılacağı , pozitif ayrımcılığın yapılacağı bir dönemin başladığını ifade eden Selçuk , alan seçiminin 9. sınıftan başlamasının temel sebeplerine ilişkin bilgi verdi .
Ziya Selçuk , \ " Bir çocuk mesleki eğitime başladığında , 9 ve 10. sınıfta teorik eğitimlerle tekrar karşılaşınca , ' ben zaten bir mesleğe geldim , siz bana yine teorik gösteriyorsunuz ' diyor . Biz 9. sınıfı meslekle doğrudan doğruya irtibat gibi görüyoruz . Meslek liselerinin daha çok 12. sınıfını üniversiteye hazırlık ya da teorik konularla karşı karşıya kalacağı bir alan olarak görüyoruz\ " diye konuştu .
Genel liselerdeki çocukların daha önceden yönlendirilmesiyle ilgili eksiklik bulunduğuna işaret eden Selçuk , çocukların lisede ya da üniversitede ne seçeceğini , ilgisinin , yeteneğinin ne olduğunu bilmediğini ifade etti . \ " MESLEK LİSELERİ İÇİN GENEL BECERİ SETİ OLUŞTURUYORUZ\ "
Bu nedenle üniversitedeki öğrencilerin mutsuz olduğunu ve yeniden sınava girdiğini dile getiren Selçuk , şöyle konuştu : \ " Bizim ilkokuldan itibaren tasarım atölyeleri benzeri araçlarla yeni geliştireceğimiz yetenek , beceri testi olacak . Meslek liseleri için genel beceri seti oluşturuyoruz , bitmek üzere . Bir çocuk hangi mesleğe , ne kadar uygundur , bununla ilgili çok güzel bir test ortaya çıkıyor . Çocuk daha 8'inci , 9. sınıfta anlamış olacak . Ben onun alan seçimini erkenden yaptırdığımda , bu onun için zorunluluk da olmuyor . 10. ya da 11. sınıfta ' ben vazgeçtim , başka bir alana gitmek istiyorum ' derse geçebilir . Çünkü yatayda ve dikeyde katmanlar var , o alanlara geçebilir öğrencilerimiz . \ "
Bakan Selçuk , Anglosakson ülkelerde ya da Uzakdoğu ülkelerinin birçoğunda lisede en fazla 7 ders olduğunu belirterek , Türkiye'deki liselerde ise 15-16 ders bulunduğuna değindi .
Bunun , bir çocuğun kısa sürede bu kadar çok dersi anlamayacağı , yüzeysel olarak derslerden geçmek için uğraşacağı bir dönem olduğunu aktaran Selçuk , çocuğun ilgisi ve yeteneği doğrultusunda nereye yatkınsa onun eğitimini alması gerektiğini vurguladı .
Selçuk , \ " Sağlık bilimleriyle ilgili bir şey okumak istiyorsa bu çocuk , bütün alanların , mühendislik , iktisadi , beşeri bilimler , sanat , hepsinin altlığı olan dersleri almak zorunda kalmasın . Temel ortak dersi alsın . Bir ülkede vatandaş olmanın , bu ülkenin bir çocuğu olmanın ortak değerlerini içeren dersleri alsın . Ama ondan sonra da kendi alanının dersini alsın , bütün alanların dersini almasın . Böyle olduğunda bir çocuk iki saat matematik almayacak , dört beş saat alacak . Derinlemesine , mesela fizik alacak , laboratuvara girme fırsatı olacak . Çünkü uzun uzun vakti olacak çocuğun . \ " değerlendirmesinde bulundu .
Bakan Selçuk , bunun yapılmasının ardından 12. sınıfta bir kırılım daha olacağını , şu anda 12. sınıfta çocukların sağlık raporu aldığını , dersaneler ya da özel kurslara yöneldiğini dile getirdi . \ " ÇOCUĞUN HAYAT SAHNESİNE BAKACAĞIZ\ "
Bu meseleye müdahale edilmesi gerektiğinin altını çizen Selçuk , şunları kaydetti : \ " 12. sınıfta meslek tanıtımı ne demektir ? Yüksek öğretim kurumları nelerdir ? Hangilerinde ne olanaklar vardır ? Çocuğun üniversiteye hazırlığıyla ilgili zihinsel farkındalığı nasıl gelişir ? Bu çocuk dünyadaki üniversiteleri nasıl tanır ? Üniversite hazırlığında yüksek öğretime giriş sınavının ilkinde 9. sınıftan çok fazla soru çıkıyor . Aradan 3-4 sene geçmiş , biz ne yapıyoruz ? 4 sene önceki konuyu çocuğa soruyoruz . Niye bunu 12. sınıfta yapmıyoruz da 9. sınıfta yapıyoruz ? 9. sınıf çocuğun yetişmesi , 10. sınıf hazırlanması için bir araç olmalı . \ "
Bakan Selçuk , 12. sınıfların programının değişeceğine dikkati çekerek , bunun , toplumun talepleriyle değişebilen , esnek , farklı fırsatlar oluştuğunda bunu değerlendirebilen canlı bir döküman olduğunu ifade etti .
Müfredatın hemen değişmeyeceğine işaret eden Selçuk , pilot uygulamanın yapılacağını daha sonra hayata geçirileceğini aktardı .
Bakan Selçuk , \ " Yokluktan , muhtaçlıktan , zaruretten dolayı bir dershane arayışını ortadan kaldırmak bizim taahhüdümüz . Bunu yaparken çocuğa Türkiye'nin en iyi öğretmenleriyle karşılaşma fırsatı vereceğiz . Dijital olarak ya da başka türlü . Bunu yaparken çocuğun hayat sahnesine bakacağız . Sadece sınıfın , okulu içi değil . Okulun dışı , cep telefonu , sosyal medyası ve diğer bütün alanlarda çocuğun bununla muhattap olma fırsatını ortaya koyacağız . \ " açıklamasında bulundu . \ " KİMSEYİ ÖTEKİLEŞTİRMEK İSTEMİYORUM . BÜTÜN RENKLERLE İLGİLENİYORUZ\ "
Selçuk , \ " 2023 Eğitim Vizyonu\ " nun imam hatip merkezli olduğu eleştirileriyle ilgili , \ " Ben insanımızın muhalefet ihtiyacını çocuklarımız üzerinden giderilmesine karşıyım . Onlar benim evlatlarım . Hepsi benim evladım , hepsi benim göz bebeğim . Dolayısıyla vay şu çocuklar , vay öbür çocuklar . Böyle bir tartışma benim karakterime çok uygun değil . Ben çocuklar üzerinden muhalefet ihtiyacının giderilmesine razı değilim . \ " dedi .
Selçuk , konuşmasına söyle devam etti : \ " Fen lisesi de yazıyor . Sosyal bilimler lisesi de yazıyor , meslek lisesi de yazıyor . Karıştırırken bazen üç , dört sayfa geçebiliyorsunuz . Öyle bir tutum belki olabilir . Bu çocukların her birisi bizim öz evladımız . İmam hatipli çocuklar üzerinden ya da fen liseli çocuklar üzerinden bir kavga olduğunda , çocukların ruhu örseleniyor . Bunu yapmayı tercih etmiyorum . Ben her çocuğun hukukunu korumak istiyorum . Kimseyi ötekileştirmek istemiyorum . Biz bütün renklerle ilgileniyoruz . \ " \ " 2023 Eğitim Vizyonu\ " nu öğretmenlerin özlük hakları temelinde ele alan yaklaşımları uygun bulmadığını da dile getiren Selçuk , şunları söyledi : \ " Meseleye çocuk açısında bakıyorum . Yani öğretmeni merkeze koymak benim için çok öncelikli ama yumurtanın sarısı benim çocuk . Özü çocuğun hukuku . Eleştiriler ve öneriler nedir diye baktığımızda çocuklar için ne getiriyordan çok , özlük hakları ya da birtakım bürokratik meseleler daha ön planda . Ben isterim ki , çocuğu öne çıkartalım . Biz bu işi niye yapıyoruz , bir Milli Eğitim Bakanı niye var , masalar , koltuklar , genel müdürlükler niye var , okullar , öğretmenler niye var ? Bunların hepsi çocuk için var . Çocuğun üzerinden bu meseleyi zenginleştirirsek çok daha mutlu olacağız . \ " \ " DERDİMİZ ÇOCUĞU ÖLÇMEK DEĞİL , BİZİM DERDİMİZ SİSTEMİ ÖLÇMEK\ "
Bakan Selçuk , gelecek dönemde yapılması planlanan Öğrenci Başarı İzleme Araştırmasının hangi kademe ve sınıflarda yapılacağıyla ilgili bir soru üzerine , şu bilgileri verdi : \ " İlkokul , ortaokul ve lisede sadece birer sınıfta yapılacak , bununla ilgili araştırmalar sürüyor . Bizim bir analize ihtiyacımız var . Şu ana kadar yapılmış e - okuldaki karne notları , TEOG vesaire gibi geçmişte yapılan sınıfların sonuçlarına bakarak bir çözümleme yapmamız lazım . Hangi sınıf , kritik sınıftır . Bunu aşağı yukarı tahmin edebiliyoruz ama dataya dayalı olarak görmek istiyoruz . Bu sınavlar merkezi yapılmayacak . Bu sınavlar bölgesel olacak , iller düzeyinde mesela . Bizim derdimiz çocuğu ölçmek değil , bizim derdimiz sistemi ölçmek . Biz kendi eksiğimizi görmek için bu izleme araştırmasını yapıyoruz . PISA nasıl yapılıyorsa ya da TIMSS nasıl yapılıyorsa biz bunu da kendi ülkemiz için yapmayı arzu ediyoruz . Bunu yaparken de asla bunu karneye koyalım , çocuklar notunu görsün vesaire değil . Biz burada bir okulumuzun gelişim planını nasıl ilerletiriz , o okulumuzdaki öğretmenimize nasıl destek oluruz , merkez teşkilatındaki yapının sorunlarını nasıl çözeriz , bunu bunun için yapıyoruz . Sistemi ölçmek için . Yoksa çocukları ölçelim de puanlayalım da onu yarıştıralım diye bir derdimiz yok . Merkezi olmaması onu gösteriyor zaten . \ "
Milli Eğitim Bakanı Selçuk , \ " Üniversite sınavı , üniversitede gerekli bilgileri yoklayan sınavdır . Bunun orta vadede oraya doğru evrilmesi gerekiyor . \ " şeklinde konuştu . \ " YABANCI DİL EĞİTİMİNDE HERKESE AYNI TEKNİK UYGULANMAZ\ "
Yabancı dil eğitiminde herkese aynı tekniği uygulayarak başarı sağlanamayacağını belirten Bakan Selçuk , \ " Hikaye temelli , proje temelli , tiyatro ile yabancı dil öğrenme gibi yaş gruplarına göre tekniğin , stratejinin değiştiği , esnek ve modüler bir yapıya ihtiyacımız var . Önümüzdeki 2 yıl içinde 5 ya da 6 çeşit yabancı dil öğretme yaklaşımını pilot olarak Türkiye'nin değişik okullarında uygulayacağız . \ " diye konuştu .
Milli Eğitim Bakanı Selçuk , \ " Vizyon dokümanının en güçlü tarafı , burada söylenen her şeyin fizibilitesinin yapılmış olmasıdır . Bunun parası var , bunun projesi var , bunun siyasi iradesi var . Bunun hiçbir dönem olmadığı kadar bir toplumsal kabul alanı var . \ " ifadelerini kaydetti . \ " ÖZEL ÖĞRETİME VERİLEN BU TEŞVİKLER VERİLMEYECEK\ "
Bakan Selçuk , önümüzdeki süreçte , özel öğretime verilen bu teşviklerin verilmeyeceğini , bunu daha önce ilan ettiklerini bildirdi . \ " MESLEKİ EĞİTİMDE ÖNÜMÜZDEKİ YIL MODÜLER YAPIYA GEÇİYORUZ\ "
Selçuk , \ " Mesleki eğitimde hemen önümüzdeki yıl modüler yapıya geçiyoruz çünkü orada elimizdeki birçok şey hazır\ " dedi . \ " OKUL GELİŞİM BÜTÇESİ HER OKULA STANDART VERİLMEYECEK\ "
Bakan Selçuk , \ " Okul gelişim bütçesi her okula standart verilmeyecek , ihtiyaca göre farklılaşan bir endeks üzerinden saptanacak\ " şeklinde konuştu .
Bakanı Selçuk , meslek liselerinde erkek öğrencilerin askerlik teciliyle ilgili bir avantaj elde etmeye çalıştıklarını bildirdi . \ " SİSTEMDE TIKANMA OLUŞUYOR\ "
Selçuk , \ " Yüz binlerce insana para vererek formasyon alma imkanı verdiğimizde onları gereksiz bir beklentiye sokuyoruz , sistemde tıkanma oluşuyor . \ " dedi .
Milli Eğitim Bakanı Selçuk , \ " Meslek lisesi üretimlerinde Hazine payını yüzde 1'e düşürerek rekabet gücünü artıracağız ve bu okulları 10 kat , 20 kat , belki 100 kat daha fazla üretimin içine sokacağız , belki bir yılın içerisinde . \ " şeklinde konuştu .
Selçuk , okul müdürleriyle ilgili bir kadro ihdas etmeyi planladıklarını , taslak kanununun hazır olduğunu açıkladı .
Bakan Selçuk , \ " YÖK Başkanımızla konuştuk ve karar verdik . Öğretmenlik hakkını kim elde ettiyse , öğretmenlik mesleği uzman programını onlar alacak . \ " dedi . \ " Okul kantinlerindeki her bir ürün uzman heyetin denetiminden geçecek\ "
Milli Eğitim Bakanı Selçuk , \ " Okul kantinlerindeki her bir ürün , bir QR kod çerçevesinde uzman heyetin denetiminden geçecek . \ " diye konuştu .
Bakan Selçuk , \ " Ödevin çeşidini , tabiatını , veriliş biçimini , anlamını değiştirmek istiyoruz . Bu , ödevin mahiyetinin de değişmesi anlamına gelir . \ " ifadesini kullandı .
VİDEO : EĞİTİMDE 2023 VİZYON BELGESİ NE ANLAMA GELİYOR ?
( SADIK GÜLTEKİN NTV'DE DEĞERLENDİRDİ )

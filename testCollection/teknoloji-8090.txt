Uzmanlar , dünyanın son 50 yılda Güneş etrafındaki dönüş hızının artması nedeniyle 2021 yılının normalden daha kısa olacağını bildirdi .
Kanada'nın York Üniversitesi'nden astronomi ve fizik profesörü Paul Delaney , CTV Televizyonu’nda katıldığı " Your Morning " programında , Dünya'nın dönüş hızının arttığını ve bu değişimin yeryüzünde zamanın yavaşlaması anlamına geldiğini belirtti .
Bilimsel hesaplamalara göre , 2021’de ortalama bir gün , 24 saatlik ( 86 bin 400 saniye ) normal bir güne göre 0,05 milisaniye daha kısa olacak .
Kısalmanın küresel iklim değişikliğinden kaynaklandığını belirten Prof. Delaney , eriyen buzulların dünya üzerindeki kütlenin konumlanma şeklini değiştirdiğini ve suların dünyanın dönüş eksenine yaklaştıkça onun dönme hızını arttırdığını ifade etti .
Delaney , Dünya'nın bu durumunu daha hızlı dönebilmek için kollarını bedenine yaklaştıran bir patenciye benzetti .
Söz konusu kısalmanın saniyeden çok daha az olacağından insanların günlük faaliyetlerini etkilemeyeceğine dikkati çeken Delaney , iklim değişikliği nedeniyle buzulların erimesinin zaman içinde küresel zaman dilimini ve günlerin belirlenmesini etkileyebileceği uyarısında bulundu .
Delaney , bu durumu önlemek için " artık saniye " uygulamasına geçilebileceğini kaydetti .
Ancak bazı uzmanlara göre , bu uygulama ile belirlenen takvim yılının son dakikasına fazladan 1 saniye eklemek Dünya'nın dönüş hızındaki değişikliği dikkate almayan otomatik saat uygulamalarının bulunduğu akıllı telefonlarda , bilgisayarlarda ve iletişim sistemlerinde karışıklık yaratabilir .
Ulusal Standartlar ve Teknoloji Enstitüsü , ( NIST ) 1972’den 2016’ya kadar ortalama her 1,5 yılda bir " artık saniye " eklenmişti .
Ancak 2016’dan itibaren Dünya Rotasyon ve Referans Sistemleri Servisi ( IERS ) , Dünya'nın dönüş hızındaki artış nedeniyle " artık saniye " uygulamasının artık gerekli olmadığını açıklamış , bu doğrultuda IERS , 2019 yılının Temmuz ayında 2020 için de artık saniyenin eklenmeyeceğini duyurmuştu .

Hindistan'da gizemli hastalık nedeniyle hastaneye kaldırılan kişilerin corona virüs testlerinin negatif çıktığı , alınan kan örneklerinde viral enfeksiyon kanıtına rastlanmadığı açıklandı .
Dünya corona virüs salgınıyla mücadele ederken Hindistan'da gizemli bir hastalık ortaya çıktı .
Andra Pradeş eyaletinde nedeni bulunamayan hastalık sebebiyle 300'ü aşkın kişi benzer semptomlarla hastaneye kaldırıldı .
170 kişi taburcu edilirken bir kişinin ise hayatını kaybettiği bildirildi .
Hastalığın sebebi henüz bulunabilmiş değil .
Yetkililer , gizemli hastalığın mide bulantısı , baş dönmesi ve bilinç kaybı gibi semptomlara yol açtığını belirtti .
Özellikle çocuklarda göz yanması ve kusma şikayetlerinin de baş gösterdiği bildirildi .
Hastaneye kaldırılan kişilerin corona virüs testlerinin ise negatif çıktığı açıklandı .
Andra Pradeş Sağlık Bakanı , alınan kan örneklerinde viral enfeksiyon kanıtına rastlamadıklarını söyledi .
İnsanların hastalandığı bölgelerde yapılan araştırmalar , hastalığa su veya hava kirliliğinin sebep olmadığını gösterdi .
Laboratuvar analizlerinin hastalığın asıl nedenini ortaya çıkarması umuluyor .

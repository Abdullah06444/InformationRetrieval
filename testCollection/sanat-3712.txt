İstanbul Kültür Sanat Vakfı'nın ( İKSV ) , bu yıl altıncısını düzenlediği Talât Sait Halman Çeviri Ödülü'nün , Yan Lianke’nin Çince aslından çevirdiği Günler Aylar Yıllar romanıyla Erdem Kurtuldu’ya verilmesine karar verildi .
İstanbul Kültür Sanat Vakfı ( İKSV ) , bu yıl altıncısını sunacağı Talât Sait Halman Çeviri Ödülü ile güncel kültür - sanat üretimini teşvik etmeye devam ediyor .
Altı yıl önce aramızdan ayrılan Talât Sait Halman anısına , nitelikli edebiyat çevirilerini desteklemek amacıyla başlatılan Talât Sait Halman Çeviri Ödülü 2020 yılı değerlendirmeleri sonucunda , 20 bin TL tutarındaki para ödülünün , Yan Lianke’nin Çince aslından çevirdiği 1997 tarihli romanı Günler Aylar Yıllar’ı Türkçeleştirmekteki özeni , mahareti ve yetkinliği sebebiyle Erdem Kurtuldu’ya verilmesine karar verildi . \ " BÜYÜK BİR USTALIKLA TÜRKÇEYE AKTARDI\ "
Talât Sait Halman Çeviri Ödülü Seçici Kurulu ; Erdem Kurtuldu’ya verilen ödülün gerekçesini ; " Ürkütücü ve zihinden çıkmayacak imgelerle örülü bu metnin kendine özgü temposunu Erdem Kurtuldu’nun büyük bir ustalıkla Türkçeye aktardığı kanaatindeyiz . Korkunçluğun da güzelliği olabileceğini hatırlatan roman , toplumsal bir alegoriyle , açlık ve susuzluktan ölmenin aşırı - gerçekçi anlatımını birleştiren zorlu bir metin . Bu zorluğun üstesinden gelebilen Türkçe metin , bizlere hem kahramanımızın yaşama inadını hem de onu çevreleyen dünyanın yıkılışının ürpertisini hissettirmeyi başarabildi " olarak paylaştı .
Başkanlığını yazar Doğan Hızlan’ın üstlendiği Talât Sait Halman Çeviri Ödülü Seçici Kurulu ; yazar , çevirmen ve eleştirmen Sevin Okyay ; yazar ve çevirmen Ayşe Sarısayın ; yazar ve çevirmen Yiğit Bener ile yazar ve çevirmen Kaya Genç’ten oluşuyor .
2015’te başlatılan Talât Sait Halman Çeviri Ödülü’nün ilki , 2015’te Georges Perec’in La Boutique Obscure : 124 Rêves adlı eserinin Karanlık Dükkân : 124 Rüya adlı çevirisiyle Siren İdemen’e ; ikincisi Anna Seghers’in Transit adlı eserinin aynı adlı çevirisiyle Ahmet Arpad’a ; üçüncüsü James Joyce’un Finnegans Wake adlı eserinin Finnegan Uyanması adlı çevirisiyle Fuat Sevimay’a ; dördüncüsü ise Alberto Manguel’in Dönüş adlı novellasını İngilizce aslından Türkçeye çeviren Ülker İnce’ye sunulmuştu .
Ödülün beşincisi ise Mathias Enard’ın Fransızca aslından çevirdiği eseri Pusula ile Ebru Erbaş ve Leonid Nikolayevic Andreyev’in Rusça aslından çevirdiği eseri Kızıl Kahkaha ile Kamil Kayhan Yükseler arasında paylaştırılmıştı .

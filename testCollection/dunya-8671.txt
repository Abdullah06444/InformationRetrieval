Yeni tip corona virüsün ( Covid - 19 ) şimdiye kadar hiç uğramadığı dünyadaki nadir yerlerden biri olan Palau Cumhuriyeti , Covid - 19’a karşı aşıyla sürü bağışıklığı sağlayan ilk ülke olma yolunda ilerliyor .
Pasifik Okyanusu'nda yer alan ve 18 bin nüfusa sahip olan ada ABD’nin aşılama programına dahil edildi .
Bu kapsamda Palau Cumhuriyeti , Moderna aşısının ilk dozlarını hafta sonu halka uygulamaya başladı .
Yeni tip corona virüs pandemisinin ortaya çıkmasının üzerinden bir yılı aşkın bir süre geçmiş olmasına rağmen , virüsün uğramadığı nadir ülkelerden biri olan Palau Cumhuriyeti , Covid - 19’a karşı aşılama çalışmalarına başlayan ilk ülkelerden biri oldu .
İLK DOZLAR UYGULANMAYA BAŞLADIPasifik Okyanusu'nda yer alan bir takımada olan 18 bin nüfuslu ülke , ABD’li ilaç şirketi Moderna tarafından geliştirilen corona virüsü aşısının 2 bin 800 doz içeren ilk sevkiyatını Cumartesi günü aldı .
Palau Sağlık Bakanlığı'nın Twitter hesabından yapılan açıklamaya göre ülkede aşılama çalışmaları ertesi gün başladı .
Bakanlığın açıklamasına göre , sağlık çalışanları , bazı politikacılar ve savunmasız gruplar aşıyı ilk alanlar arasında yer aldı .
PANDEMİNİN BAŞLANGICINDAN İTİBAREN SIKI ÖNLEMLER ALDIBununla birlikte , Dünya Sağlık Örgütü'ne ( DSÖ ) göre Palau bugüne kadar tek bir corona virüs vakası veya virüsle ilişkili ölüm kaydetmedi .
Ocak ayında , corona virüs Asya ve Pasifik'e yayılmaya başladığında , Palau daha sıkı sınır kontrolleri uygulayan ilk ülkeler arasında yer aldı .
Mart ayına kadar sınırları tamamen kapattı ve Nisan ayında halkı Covid - 19 için test etmeye başladı .
Palau'nun BM büyükelçisi Mayıs ayında yaptığı açıklamada , bu önlemlerin Covid - 19'u dışarıda tutmanın anahtarı olduğunu söyledi . \ " KÜÇÜK YÜZÖLÇÜMÜ SAYESİNDE AŞIYLA SÜRÜ BAĞIŞIKLIĞI SAĞLAYAN İLK ÜLKE OLACAK\ "
Bununla birlikte , Washington ile özgür bir ilişki içinde olan bağımsız bir ulus olan Palau , ABD’nin Warp Hızı Operasyonu ( OWS ) olarak bilinen kitlesel Covid - 19 aşılama programına dahil edildi .
Takımadalar , ABD'nin en küçük eyaleti olan Rhode Island'ın yaklaşık altıda biri büyüklüğünde , sadece 459 kilometre karelik bir alanı kaplıyor .
Ülkenin Sağlık Bakanlığı acil durum yetkilisi Ritter Udui'ye göre , bu küçük boyut Palau'yu Covid - 19'a karşı tamamen aşılanacak ilk ülkeler arasında birinci konuma getiriyor .
Udui , \ " Aşılara ABD aracılığıyla erişebileceğimiz bir konumda olduğumuz için şanslıyız ve küçük bir ülke olmamız programı uygulamaya koymamızı kolaylaştırıyor . Aşı olmak zorunlu değil , bu nedenle hedefimiz nüfusun yaklaşık yüzde 80'ini aşılamak . Bu şekilde sürü bağışıklığına ulaşabileceğimizi düşünüyoruz " dedi .
Öte yandan , Palau başlangıçta aşılamanın Mayıs ayına kadar tamamlanmasını planladı , ancak Udui bu sürenin ABD'den dağıtımdaki yavaşlama nedeniyle \ " muhtemelen uzayacağını\ " söyledi .
Palau’da aşıyı il kez olan 60 yaşındaki tıp doktoru Sylvia Osarch \ " Topluluğuma örnek olacağım için heyecanlandım . Halkıma , onları korumak için aşıyı aldığımı söylemek istiyorum . Bu yüzden , aşı olma sırası size geldiğinde lütfen , sağlık çalışanlarını ve yaşlıları korumak için aşı olun " dedi .
DEPOLAMASI DAHA KOLAY OLDUĞU İÇİN MODERNA AŞISI TERCİH EDİLDİDiğer taraftan Udui , Palau'nun Moderna aşısını seçtiğini çünkü standart bir buzdolabında saklanabileceğini söyledi .
Adada başlangıçta , Pfizer / BioNtech aşısı için gereken eksi 70 santigratta depolama sağlayacak tesislerin bulunmadığını söyleyen Udui , Palau'nun Aralık ayı sonlarında 5 bin doz Pfizer / BioNTech aşısını saklayabilecek bir soğuk hava deposu aldığını aktardı .
AŞI ANALİZİNDEN İLK GÖRÜNTÜLER

Matriks Bilgi Dağıtım Hizmetleri AŞ . , şirket paylarının halka arzı kapsamında izahname onayı için Sermaye Piyasası Kurulu'na ( SPK ) başvuruda bulundu .
Matriks'ten yapılan açıklamaya göre , bankacılık ve finans alanında faaliyet gösteren kişi , kurum ve kuruluşların ; piyasalara ilişkin veri , haber , analiz , emir iletimi ve portföy izleme ihtiyaçlarına yönelik çözümler ile bu firmaların altyapı ihtiyaçlarına ilişkin yazılımlar üretiyor .
Kurulduğu 2003 yılından bu yana , sunduğu bütüncül hizmet anlayışı ile hareket eden ve bir Finansal Teknoloji ( FinTech ) firmasına dönüşen Matriks , yüzde yüz Türk sermayeli bir şirket .
Matriks , finans piyasalarında oluşan verileri , bu piyasalarla ilgili haber ve yorumları analiz imkanlarıyla birlikte anlık olarak sunuyor ve bu piyasalara yönelik işlem platformları , emir ve risk yönetim sistemleri başta olmak üzere teknolojik çözümler geliştirerek bunlara ilişkin hizmetler veriyor .
Hem bireysel hem kurumsal segmentte sahip olduğu geniş kullanıcı kitlesi ile sektörün önde gelen markası olan Matriks , halka arz sürecinde Garanti Yatırım Menkul Kıymetler AŞ . ' yi yetkilendirdi .
SPK'ya iletilen taslak izahname şirketin w.matriksdata.com ve Garanti Yatırım'ın w.garantibbvayatirim.com.tr internet sitesinde yayımlandı .
Açıklamada \ " Paylarla ilgili herhangi bir yatırım kararının yatırımcının izahnameyi incelemesine dayalı olarak verilmesi gerekmektedir\ " ifadesine yer verildi .

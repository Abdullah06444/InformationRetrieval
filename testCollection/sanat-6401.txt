Corona virüs salgını nedeniyle dijital platformdaki yayın tarihi üç ay öne çekilen gişe rekortmeni animasyon Karlar Ülkesi 2 ( Frozen 2 ) , film müziği albümüyle Billboard 200 listesinde ilk 10’a girdi . Walt Disney , önceki hafta , sinemada tüm rekorları alt üst eden animasyon filmi Karlar Ülkesi 2'nin ( Frozen 2 ) Disney + platformunda yayın tarihini planlanandan 3 ay erkene çektiğini açıklamıştı .
Filmin , corona virüs nedeniyle evde kalan seyircilere ulaşması , soundtrack albümünü bir kez daha Billboard 200 listesinde ilk 10’un içine soktu .
Karlar Ülkesi 2'nin film müziği albümü , filmin dijital satış ve kiralama hizmetleri ile Disney + yayın platformuna erken gelmesi sayesinde iki ay içinde Billboard 200 listesinde ilk 10'a geri döndü .
Albüm , ABD’de 31 bin satış elde ederek müzik listesinde 18’inci sıradan 10’uncu sıraya yükseldi .
DİJİTALDEKİ YAYIN TARİHİ ÖNE ÇEKİLDİ13 Mart’ta Disney şirketinden yapılan açıklamada Disney + platformunda yayınlanacak animasyonun 15 Mart Pazar gününden itibaren ABD’de erişilebilir olacağı , 17 Mart itibarıyla da Kanada , Hollanda , Avusturalya ve Yeni Zelanda’da yayınlanacağı belirtilmişti .
KARLAR ÜLKESİ 2'NİN KONUSUKarlar Ülkesi 2 , Erindel’in kapılarının çok ötesinde tehlikeli bir yolculuğa çıkan Elsa , Anna , Kristoff , Olaf ve Sven’in maceralarını konu ediyor .
Elsa , hayatını etkileyen bir sorunun cevabını arar .
Elsa neden büyülü güçlerle doğdu ?
Bu sorunun cevabını bulmak için Erindel'in dışındaki ormana , bir bilinmeyene doğru giden Elsa , geçmişi ile ilgili gerçeklerle yüzleşecektir .
Krallığı da tehlikeye atan cevapların peşine düşen Elsa , Anna , Kristoff , Olaf ve Sven ile birlikte tehlikeli ve bir o kadar da olağanüstü bir yolculuğa çıkar .
İKİ YAŞINDAKİ İKİZLER KARLAR ÜLKESİ'Nİ CANLANDIRDI

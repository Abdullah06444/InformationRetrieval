TMSF'nin satışa çıkardığı Ahmet Afif Paşa Yalısı’na ilişkin ihaleyi 58 milyon liralık teklifiyle Akbank Yönetim Kurulu Başkanı Suzan Sabancı Dinçer kazandı .
Tasarruf Mevduatı Sigorta Fonu ( TMSF ) , Ahmet Afif Paşa Yalısı’nı 34 milyon lira muhammen bedelle bir kez daha satışa çıkardı .
İhaleye Suzan Sabancı Dinçer , Yaldız Turizm , Nezih Barut , Köybaşı Turizm Gayrimenkul ile Trend Lojistik teklif verdi .
Suzan Sabancı Dinçer 34 milyon , Köybaşı Turizm Gayrimenkul 34 milyon 500 bin , Yaldız Turizm 34 milyon 100 bin , Trend Lojistik 34 milyon , Nezih Barut 34 milyon liralık teklifte bulundu .
34.5 milyon liradan başlayan açık artırmada 5 grup arasında büyük çekişme yaşandı .
74 kez pey sürülen ihaleyi 58 milyon liralık teklifiyle Akbank Yönetim Kurulu Başkanı Suzan Sabancı Dinçer kazandı .
Açık artırma sonucu , Fon Kurulu onayının ardından kesinleşmiş olacak .
DİNÇER : AİLE İÇİN ALDIKİhalede Suzan Sabancı adına ihalede eşi Haluk Dinçer yer aldı .
Dinçer , bir kültür mirası olan yüz yıllık yalıyı satın aldıklarını belirterek , ihalede oluşan fiyatın normal bir fiyat olduğunu düşündüğünü ifade etti .
Yalının ne şekilde kullanılacağının sorulması üzerine Dinçer , ' ' Henüz bir karar vermiş durumda değiliz .
Ama aile için aldık .
Dolayısıyla aile için en uygun şekilde kullanılacak .
Bunu daha çok bir kültür mirası olarak görüyoruz .
Bir emanet olarak görüyoruz , geçmiş nesillerden bize .
En iyi şekilde korumaya devam dedi .
YALININ 22 ODASI VARİstinye Mahallesi , Köybaşı Caddesi No : 259-261 Sarıyer , İstanbul adresinde bulunan yalı , iki parselden meydana geliyor .
21 parselde yer alan 2242,28 m2 yüz ölçümlü tarihi yalıda , zemin kat , 2 normal kat , çatı katı ve çatı arası bulunuyor .
Toplam 22 oda ve sofası olan gayrimenkul 1.250 m2 kapalı alana sahip .
Yalı ile bitişik konumda yer alan 22 numaralı parselde , içinde garajı ve kayıkhanesi bulunan bahçeli kargir ev mevcut .
22 numaralı parseldeki taşınmazın ise 129 / 706 hissesi satışa sunuldu .

Sanatçı Serpil Barlas hayatını kaybetti .
Edinilen bilgiye göre Barlas'ın dün gece saat 23.00 sularında , Beşiktaş'taki evinde akşam yemeğinin ardından kalbindeki ritim bozukluğuna bağlı kalp yetmezliğinden hayatını kaybettiği öğrenildi .
Serpil Barlas'ın cenazesi , 22 Şubat Pazartesi günü Feriköy Mezarlığı'nda anneannesi Macide Balkış'ın bulunduğu aile kabristanına defnedilecek .
Serpil Barlas , özellikle 1980'li yıllarda seslendirdiği şarkılarla büyük bir hayran kitlesi oluşturmayı başarmış , üstlendiği sosyal sorumluluk projeleriyle de gündem yaratmıştı .
Uzun yıllardır Amerika'da yaşayan Serpil Barlas , müzik çalışmalarına orada devam etmişti .
Ünlü kompozitör Uğur Dikmen ile evli olan Barlas , aynı zamanda Türk Sanat Müziği'nin assolistlerinden Aysel İpar'ın da kızıydı .
Son olarak bir single hazırlıkları içinde olan sanatçı , Nisan ayında stüdyoya girmeyi planlıyordu .

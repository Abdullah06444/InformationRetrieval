ABD'deki gayrimenkul projeleriyle adını \ " Türk Trump\ " olarak duyuran Mükemmel Sarımsakçı'nın Kaliforniya'da hayata geçireceği 300 milyon dolarlık yeni konut projesinin 100 milyon dolarlık bölümü kripto para karşılığında halka arz edilecek . Alterra Worldwide Üst Yöneticisi Mükemmel Sarımsakçı , \ " Gönlümüzde bunu Türk borsasından çıkararak halka açmak var . Çin , Hindistan , Rusya , Doğu Avrupa , Afrika , Uzak Doğu , Orta Doğu gibi bölgelerdeki yatırımcılara İstanbul'dan açılmak istiyoruz\ " dedi .
ABD'deki gayrimenkul projeleriyle adından söz ettiren Türk iş insanı Mükemmel Sarımsakçı , yeni konut projelerinin yanı sıra adım atmaya hazırlandığı kripto para piyasasına İstanbul'dan açılmayı planlıyor .
Medyada \ " Türk Trump\ " olarak da anılan Sarımsakçı , Missouri'de 130 milyon dolarlık kentsel dönüşüm projesi ve Kaliforniya'da 300 milyon dolarlık yeni konut projesinin yanı sıra gayrimenkul destekli kripto para projesi üzerinde çalışıyor .
Gayrimenkul destekli kripto para projesiyle Kaliforniya'daki yeni konut projesinden yatırımcılara kripto para karşılığı hisse satmayı planlayan Sarımsakçı , projenin merkezi olarak belirledikleri İstanbul'dan da Asya ve Orta Doğu'daki yatırımcılara açılmayı hedefliyor .
Alterra Worldwide Üst Yöneticisi ( CEO ) Sarımsakçı , öne çıkan kentsel dönüşüm projelerinden birinin yer aldığı Teksas eyaletinin Dallas şehrinde , müteahhitlik ve gayrimenkul sektöründeki başarı hikayesi ile yeni projelerine ilişkin soruları yanıtladı . \ " ABD'NİN ÇOK OLANAK ÇIKARACAĞINI DÜŞÜNDÜM\ "
Ankara doğumlu olan ve 10 yaşına kadar Kastamonu'da büyüyen Sarımsakçı , liseyi İstanbul Galatasaray Lisesi'nde okuduğunu anlattı .
Galatasaray Lisesi'ndeki kültürün ve Galatasaray Kulübü'nde lisanslı olarak oynadığı su topu sporunun hayatında önemli bir yeri olduğunu ifade eden Sarımsakçı , liseden mezun olmaya hazırlanırken ABD'ye gelmeye karar verdiğini söyledi .
Sarımsakçı , \ " ABD'nin , insanın karşısına çok olanak çıkaracağını düşündüm . Bu karar doğruymuş . Tabii o zaman büyük bir maceraydı bizim için . Bizim okuldan mezun olanların çoğunluğu yurt dışına çıkarsa Fransa'ya giderlerdi . Ben azınlığın içerisindeydim . \ " dedi . \ " KARİYERİNE BÜYÜK İNŞAAT ŞİRKETLERİNDEN BİRİNDE BAŞLADI\ "
ABD'ye 1986'da geldiğini , Colorado State Üniversitesi'nde inşaat mühendisliği okuduğunu , Stanford Üniversitesi'nde yüksek lisans yaptığını ve Harvard Üniversitesi'nde Gayrimenkul İleri Yönetim Geliştirme Programı'nı tamamlayarak Harvard Mezunları Emlak Kurulu'na seçildiğini anlatan Sarımsakçı , üniversite eğitiminin ardından ABD'nin büyük inşaat şirketlerinden Bechtel'de çalışmaya başladığını belirtti .
O dönemde Bechtel ile Türkiye'de iş birliği yapan ENKA'nın kurucusu Şarık Tara'nın aracılığıyla şirkette inşaat mühendisi olarak göreve başladığını ifade eden Sarımsakçı , burada çalıştığı süre boyunca Disney Paris , Los Angeles Havaalanı , Las Vegas'ta su kanalı gibi birçok projede yer aldığını ve birçok ödül kazandıklarını söyledi .
Sarımsakçı , \ " Sonra kendi özel işimizi yapmaya başladık . Ailem her zaman kendi işini yapmış müteşebbis insanlardan oluşuyor . Babadan , amcadan , dededen onu gördük . Ben de iyisiyle kötüsüyle bağımsız olmayı tercih ettim\ " şeklinde konuştu . \ " KRİZİ FIRSATA ÇEVİRDİ\ "
Sarımsakçı , ABD'de daha çok gayrimenkul işleri yaptıklarını ifade ederek , en büyük ve önemli projelerinden birinin Dallas'taki konut ve otel restorasyon projesi olduğuna işaret etti .
Söz konusu projeyle ABD'de 2008'de yaşanan mortgage krizini bir fırsata dönüştürdüklerini aktaran Sarımsakçı , şunları kaydetti : \ " Bu bina , yaklaşık 60 bin metrekarelik bir bina . 20 bin metrekarelik garajı var . İçinde 235 daireli bir rezidans ve 274 odalı oteli var . Bu büyük , önemli projelerimizden birisi . Çok kompleks bir projeydi . Burayı 2011'de aldık . Finansal yapısını oluşturmak uzun sürdü . Çünkü o zaman kriz vardı . Çin'den büyük bir kredi olanağı yarattık . ABD'de kriz zamanında hiç para yoktu . Kriz zamanında yaptığımız alışverişlerle kendimizden söz ettirdik . Buna benzer başka projelerimiz oldu ama bu yaptığımız en önemli proje . Prestij olarak bize çok şey getirdi . Burası 20 seneden beri atıl bir binaydı . Biz bu atıl binayı aldık , yeniden hayata döndürdük . Amerikan hükümetinden yaklaşık 30 milyon dolar tarihsel bina hibesi aldık . Belediye bize çok destek oldu . Burası hep evsizlerin olduğu , çok kötü bir yerdi . Biz buraya geldik , düzelttik , sonra etrafı olduğu gibi gelişip değişmeye başladı . \ "
Kaliforniya eyaletinin San Jose şehrinde , Silikon Vadisi'nde de 300 milyon dolarlık büyük bir konut projesi üzerinde çalıştıklarını anlatan Sarımsakçı , burada da 374 daireli 24 katlı bir bina inşa edeceklerini , bu binanın Google ile Facebook'un yeni ofislerine komşu olacağını söyledi . \ " İSTANBUL MERKEZLİ 100 MİLYON DOLARLIK KRİPTO PARA\ "
San Jose'deki Tower 27 ( T27 ) projesi kapsamında 100 milyon dolarlık kripto para çıkaracaklarını bildiren Sarımsakçı , bu projenin merkezini İstanbul olarak belirlediklerini kaydetti .
Sarımsakçı , şöyle devam etti : \ " Elinde Bitcoin , Ethereum , Litecoin ya da Dogecoin gibi coin'i olan yatırımcı , dijital ortamdan projemizden hisse alabilecek . Bunun karşılığında coin vereceğiz ve ellerinde hisse olacak . ABD'de bu yeni başladı , Avrupa'da daha hiç yok . Buna ' gayrimenkul coin yatırımı ' diyoruz . Herhalde Avrupa'da ilk biz yapmış olacağız . İstanbul'u seçmemizin sebebi , o coğrafyada bir merkez oluşacağını düşünmemiz . Bizim için çok büyük bir stratejik adım . Bundan sonraki projelerimizde de yatırımcı ortak istediğimiz zaman coin çıkarmak istiyoruz . Görüşmelere başladık , Türkiye'de bir takımımız oluştu . Çok iyi bir takımımız var , aralarında eski bankacılar ve finansçı arkadaşlarımız var . Türkiye'deki coin borsalarıyla konuştuk . Bizim gönlümüzde bunu Türk borsasından çıkararak halka açmak var . Çin , Hindistan , Rusya , Doğu Avrupa , Afrika , Uzak Doğu , Orta Doğu gibi bölgelerdeki yatırımcılara İstanbul'dan açılmak istiyoruz . \ "
Söz konusu projeyi 6 ay sonra hayata geçirmeyi hedeflediklerini belirten Sarımsakçı , ABD ve Türkiye'de hazırlıklarını yaptıklarını , gerekli mercilerden izin alacaklarını söyledi .
Sarımsakçı , bu proje için blockchain teknolojisinin kullanılacağına işaret ederek , kripto paranın \ " T27 Silicoin\ " adını alacağını kaydetti .
TÜRKİYE'DEN MAMUL MADDE GETİRME PLANIMükemmel Sarımsakçı , Türkiye'deki projelerine değinirken , yabancılara Türkiye'de konut satışı yaparak pasaport alınmasına yönelik bir proje yürüttüklerini bildirdi .
Sarımsakçı , Çin , Hindistan ve Vietnam'dan talep olduğunu ancak Kovid - 19 salgınının işleri durdurduğunu söyledi .
ABD'deki projelerinde Türk ürünlerini tercih ettiklerini belirten Sarımsakçı , Türkiye'den mamul madde getirmek istediklerini ifade etti .
Sarımsakçı , \ " Hem kendi projelerimiz için hem de dağıtmak için inşaat demirini Türkiye'den almaya çalışıyoruz . Bu konuda da 3 yıldan beri çalışıyoruz . Uzun süreden beri altyapısını yapmaya çalışıyoruz . \ " diye konuştu .
BİDEN'IN YEMİN TÖRENİNE DAVET ALMIŞTISon olarak , Türk medyasında ABD Başkanı Joe Biden'ın yemin törenine davet almasıyla dikkati çeken Sarımsakçı , önceden planlanmış toplantıları olması nedeniyle o dönemde İstanbul'da bulunduğunu , yemin törenine katılamadığını söyledi .
Sarımsakçı , daha önce Donald Trump'ın da bazı etkinliklerine katıldıklarını ifade ederek , ABD'nin farklı şehirlerinde çalıştıkları için hem Demokratlar hem de Cumhuriyetçiler ile iletişimlerinin olduğunu aktardı .
BİLGİSAYARA BİTCOİN ZAMMI

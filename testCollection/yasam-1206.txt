Şarkıcı Sıla Gençoğlu'nu darp ettiği gerekçesiyle yeniden yargılanan Ahmet Kural'ın \ " hakaret\ " , \ " tehdit\ " ve \ " basit yaralama\ " suçlarından 1 yıl 1 aydan , 5 yıla kadar hapisle cezalandırılması talep edildi .
Şarkıcı Sıla Gençoğlu'nu darp ettiği gerekçesiyle üç suçtan toplam 1 yıl 4 ay hapis cezasına çarptırılan Ahmet Kural hakkındaki kararın İstinaf Mahkemesi'nce bozulmasının ardından yeniden yapılan yargılamasında savcı mütalaasını açıkladı .
Mütalaada , Ahmet Kural'ın \ " Hakaret\ " , \ " Basit yaralama\ " , \ " Tehdit\ " suçlarından 1 yıl 1 aydan 5 yıla kadar hapsi talep edildi .
Duruşma , Ahmet Kural'ın avukatlarının mütalaaya karşı savunma yapmaları için 2 Temmuz'a ertelendi .
İstanbul 60. Asliye Ceza Mahkemesindeki duruşmaya , Ahmet Kural ve Sıla Gençoğlu katılmazken , avukatları duruşmada hazır bulundu .
TANIK DİNLENDİDuruşmada tanık olarak dinlenen Ezgi Sude Tala , \ " Sabah saat 4-5 gibiydi . Bağırma sesleri duyduk . Hakaret ve küfürler duyduk . Sesler kesilince biz birşey yapmadık , ben açıkçası korktum . Sonra olaylar ortaya çıkınca biz kendilerine ulaştık\ " dedi .
Hakimin , \ " Tam olarak ne duydunuz ? \ " diye sorması üzerine tanık Tala , \ " O. . u ve seni öldürürüm diyordu . Sıla Hanım'ın ' Ahmet yapma ne olur ' dediğini duydum\ " ifadelerini kullandı . \ " NET DUYDUM\ "
Sanık avukatının , tanığa sesleri net duyup duymadığını sorması üzerine tanık Tala , \ " Seni öldürürüm . Ahmet lütfen yapma ' dediğini duydum . Cam açıktı ve oturuyorduk . Net şekilde duydum . Vurma sesi de duydum\ " dedi .
SAVCI MÜTALAASINI VERDİTanık ifadesinin ardından duruşma savcısı , esasa ilişkin mütalaasını açıkladı .
Savcı , sanık Ahmet Kural ile katılan Sıla Gençoğlu arasında olay tarihinde tartışma yaşandığını , tartışmanın kavgaya dönüştüğünü , sanığın katılanı yaraladığı , kavga esnasında \ " Seni öldürürüm , git buradan\ " dediği , hakaret ve küfürler ettiğini belirtti .
Sanığın aramızda itişme oldu diyerek dolaylı olarak ikrarda bulunduğunu da belirten savcı , tanık Hatice Zeynep Tunç'un arkadaşına ' Ahmet Kural'ın evinde bir kızı dövdüğü ' yönündeki mesajı ve tüm dosya içeriğinden sanığın \ " Basit yaralama\ " , \ " Tehdit\ " ve \ " Hakaret\ " suçlarından 1 yıl 1 aydan 5 yıla kadar hapis cezasıyla cezalandırılmasını talep etti .
SILA'NIN AVUKATI : MÜTALAAYA KATILIYORUZSıla'nın avukatı Rezan Epozdemir , \ " İstinafın bozma kararı bir hukuk garabetidir . Gece saat 04.45'te aynı hava koşullarında keşif yapılması mümkün değildir . Tanık Hatice Zeynep Tunç'un mesajında hem tehdidi , hem hakareti duyduğunu söylemiştir\ " diyerek savcının mütalaasına katıldıklarını belirtti .
KURAL'IN AVUKATI : TANIKLARIN DİNLENMESİ TAMAMLANMADI , MÜTALAAYI KABUL ETMİYORUZAhmet Kural'ın avukatı Sibel Aydın ise \ " Bozma kararı hukuk ve yasaya uygundur . Zaten sanığa savunma hakkı soruşturma ve kovuşturma aşamasında kullandırılmamıştır . Biz defalarca keşif yapılmasını talep ettik . Tanıkların dinlenmesi tamamlanmamıştır . Mütalaayı kabul etmiyoruz\ " dedi .
KURAL'IN AVUKATLARINA SAVUNMA İÇİN SÜRE VERİLDİMahkeme , dinlenmeyen tanık Çağla Yılmaz'ın zorla getirilmesine , keşif hususunun ise tanık dinlendikten sonra değerlendirilmesine hükmetti .
Sanık Ahmet Kural'ın avukatlarına mütalaaya karşı savunma yapmaları için iki hafta süre verildi .
Duruşma 2 Temmuz'a ertelendi .
DAVANIN GEÇMİŞİŞarkıcı Sıla Gençoğlu'nun 29 Ekim 2018'de o dönem sevgilisi olan oyuncu Ahmet Kural'ın Zekeriyaköy'deki evinde darp , tehdit ve hakarete uğradığı iddiasıyla görülen dava , 22 Nisan 2019'da karara bağlanmıştı .
İstanbul 60. Asliye Ceza Mahkemesi Ahmet Kural'ı , \ " Tehdit\ " suçundan 7 ay 15 gün hapis , \ " Basit yaralama\ " suçundan 5 ay hapis , \ " Hakaret\ " suçundan ise 4 ay 5 gün hapis cezası olmak üzere toplam 1 yıl 4 ay 20 gün hapis cezasına çarptırmıştı .
Verilen hapis cezaları da ertelenmişti .
Ahmet Kural'ın avukatları karar üzerine istinafa başvurmuştu .
İstanbul Bölge Adliye Mahkemesi 30. Ceza Dairesi başvuruyu kabul ederek Ahmet Kural hakkındaki kararı , olayda basit yargılama usulünün uygulanmamasını , tanıkların dinlenmesi ve keşif yapılması gerekçeleriyle bozmuştu .
ARŞİV : JET SOSYETE'DEN AHMET KURAL GÖNDERMESİ

Sosyal medyanın yeni akımlarından olan Deep Nostalgia , son zamanlarda yoğun ilgi gören bir fotoğraf hareketlendirme uygulaması .
Peki , Deep Nostalgia nedir , nasıl indirilir ?
Yeni geliştirilen bir uygulama olan Deep Nostalgia sayesinde göz , kaş ve ağız hareketlerini seçerek sanki fotoğraf hareket ediyormuş hissi oluşuyor .
Uygulama yapay zeka algoritmaları sayesinde video canlandırma yoluyla özellikle eski fotoğrafları hareketli hale getiriyor .
DEEP NOSTALGİA NEDİR ?
Soy bilimi sitesi MyHeritage , deepfake teknolojisi kullanarak fotoğrafınızı canlandıran bir uygulamayı hizmete sundu .
MyHeritage tarafından hazırlanan önceden kaydedilmiş sürücü videolarını kullanıyor .
Bu videolar , animasyondaki hareketleri yönlendiriyor ve gerçek insan hareketlerinin dizilerinden oluşuyor .
Bir fotoğrafta birden fazla yüz için işlem yapılabiliyor .
MyHeritage Fotoğraf Geliştirici'den geçirilen fotoğraflara uygun en iyi sürücü seçiliyor , sonra her bir yüzü gülümsetip göz kırptıran ve hareket ettiren kısa video animasyonu üretiliyor .
Siteye yüklediğiniz hayatını kaybetmiş akrabalarınızın fotoğraflarıyla onları canlı gibi hareket ettiren uygulama ücretsiz .
İsrailli şirket ‘Deep Nostalgia’ adını verdiği uygulamasına , deepfake videoların kötüye kullanılmaması için ses özelliğini dahil etmemeye karar vermiş .
Şirket bazılarının ‘ürkütücü‘ , bazılarınınsa ‘büyülü‘ bulacağı uygulamasının nostaljik amaçla yapıldığını belirterek , kullanım amacının ‘sevgili atalarınızı hayata döndürmek için‘ olduğunu ifade etti .
DEEP NOSTALGİA NASIL İNDİRİLİR ?
Android veya iOS model telefonlarınızdan uygulama mağazalarından Deep Nostalgia'yı indirebilirsiniz .
Giriş yapmanız dahilinde istediğiniz fotoğrafı sisteme yükleyip canlandırabiliyorsunuz .
Ancak servisi kullanabilmeniz için üye olmanız gerekiyor .

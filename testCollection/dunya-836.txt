BioNTech'in yöneticisi Dr. Uğur Şahin , Pfizer ile birlikte üretilen corona virüs aşısı için AB'den yüksek fiyat talep edildiği yönündeki iddiaları reddetti .
ABD'li ilaç şirketi Prfizer ile birlikte corona virüse karşı mRNA teknolojisi ile aşı üreten Alman BioNTech'in kurucusu ve yöneticisi Dr. Uğur Şahin , Alman basınında yer alan aşı fiyatına ilişkin iddialara ilişkin açıklama yaptı .
Bild gazetesine konuşan Uğur Şahin , sanayi ülkeleri için geçen temmuz ayında sipariş miktarına göre bir fiyat modeli hazırlandığını söyledi .
Şahin , \ " Sipariş miktarına göre fiyatlar 15 euro ( yaklaşık 126 Türk lirası ) ile 30 euro ( yaklaşık 250 Türk lirası ) arasında değişiyordu\ " dedi .
22 Temmuz'da ABD ile yeni parametreler doğrultusunda bir anlaşma yapıldığını ve aşı için 19,50 dolarlık ( yaklaşık 135 Türk lirası ) bir fiyat belirlendiğini ifade eden Şahin , \ " Bu fiyat modeli tüm sanayi ülkelerine teklif edildi\ " diye konuştu .
Alman yayın kuruluşları NDR , WDR ve Süddeutsche Zeitung ; BioNTech / Pfizer'ın Avrupa Birliği'nden ( AB ) geçen haziran ayında bir doz aşı için 54,08 euro ( yaklaşık 455 Türk lirası ) talep ettiğini ancak tarafların kasım ayında 15,50 euro ( yaklaşık 130 Türk lirası ) üzerinde anlaştığını öne sürmüştü . \ " YENİ TEKLİF HAZIRLANDI\ "
Fiyatlamada \ " bir dizi bilinmezin\ " devreye girdiğini söyleyen Şahin , aşının başlarda sadece küçük miktarlarda klinik deneyler için üretildiğini ve 2 bin doz için 1,5 milyon ( yaklaşık 12 buçuk milyon Türk Lirası ) euroluk bir fiyatın söz konusu olduğunu söyledi . \ " Kitlesel üretim için altyapı yoktu . O dönemde üretimin nasıl yapılacağını , mRNA konusundaki klinik deneylerin nasıl sonuçlanacağını , üretim süreçlerinin ve fiyatın nasıl şekilleneceğini bilmiyorduk\ " dedi .
Marburg'daki tesisler gibi büyük üretim tesislerinin o dönemde gündemde olmadığını ifade eden Şahin , \ " Maliyetlerin nasıl düşeceğini ve ölçeklemenin nasıl yapılacağını belirlediğimizde Pfizer ile birlikte yeni bir teklif hazırladık\ " açıklamasını yaptı .
BioNTech / Pfizer'ın coronav irüs aşısı 21 Aralık'ta AB'de kullanım onayı almıştı .
AB Komisyonu sonbaharda 300 milyon doz aşı sipariş etmiş , şubat ayında da ilave 300 milyon doz aşı için sipariş vermişti .
UĞUR ŞAHİN : TÜRKİYE'YE 30 MİLYON DOZ AŞI ULAŞMASINI HEDEFLİYORUZ

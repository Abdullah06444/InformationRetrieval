Sanayi ve Teknoloji Bakanı Varank , Çinli teknoloji devi Xiaomi'nin Türkiye'deki fabrikasını ziyaretinde , \ " Önümüzdeki aydan itibaren bu fabrikada üretilen telefonlar , Türkiye'de satılmaya başlayacak\ " ifadesini kullandı .
Sanayi ve Teknoloji Bakanlığı'ndan yapılan açıklamaya göre , Bakan Mustafa Varank , Xiaomi'nin akıllı telefon üretimi için test çalışmalarının devam ettiği üretim tesisini ziyaret etti .
Varank'a incelemelerinde Xiaomi Orta Doğu Genel Müdürü Ronnie Wang , Xiaomi Türkiye Müdürü Usher Liu , Salcomp Türkiye Müdürü David Chang , Salcomp Operasyon Yöneticisi George Deng ile Kontrolmatik CEO'su Sami Aslanhan eşlik etti .
Fabrikadaki incelemelerinin ardından değerlendirmelerde bulunan Varank , şu ifadeleri kullandı : \ " Özellikle global teknoloji firmalarının Türkiye'de akıllı telefon pazarına yatırım yapmaya başladıklarını daha önce konuşmuştuk . Tüm Türkiye'nin aslında merakla beklediği bir husustan bahsediyoruz . Xiaomi telefonlarının üretildiği ve önümüzdeki dönemde üretileceği Avcılar'daki fabrikayı ziyaret ediyoruz . Bildiğiniz gibi , Xiaomi bir global teknoloji firması . Şu anda marka olarak dünyada en üst sıralara tırmanan , dünyanın en güçlü firmaları arasında yer alan Çin menşeili bir firma . İşte Xiaomi artık telefonlarını Türkiye'de üretmeye başlıyor . \ "
Varank , firmanın strateji olarak genelde partnerlerle ve ortaklarla üretim gerçekleştirdiğini aktararak , Türkiye'de de üretici firma olarak Salcomp'un seçildiğini belirtti .
Salcomp'un tüm dünyada teknoloji alanında üretim yapan çok önemli bir global marka olduğuna dikkati çeken Varank , \ " İşte bugün burada bulunduğumuz fabrika aslında 1975 yılında kurulmuş eski bir fabrika . Burayı satın aldılar . Burada gördüğünüz üzere modern bir şekilde fabrikayı yenilediler . 15 bin metrekarelik kapalı alanda üretim yapacaklar . Yaklaşık 7 bin 500 metrekarelik ' temiz oda ' oluşturdular\ " bilgilerini paylaştı . \ " BU TESİSLERDE YILLIK 5 MİLYON TELEFON ÜRETME KAPASİTESİNE ULAŞILACAK\ "
Varank , telefon üretimlerinin SKD ya da CKD'den başlayabildiğini , SKD'nin daha az parçanın montajla bir araya getirilmesi , CKD'nin ise komponentlerin daha en baştan itibaren üretilip yerleştirilmesiyle yapılan bir üretim çeşidi olduğunu anlattı .
Global firmaların Türkiye'ye gelerek CKD'den itibaren artık üretim yapmaya başlayacaklarını vurgulayan Varank , şunları kaydetti : \ " Burada Xiaomi telefonlarının üretim testleri yapılmaya başlandı . Önümüzdeki aydan itibaren bu fabrikada üretilen telefonlar Türkiye’de satılmaya başlayacak . Bu senenin sonuna kadar da firma , CKD yatırımlarını tamamlamayı düşünüyor . Bu tesislerde yıllık 5 milyon telefon üretme kapasitesine ulaşılacak . Tabii ki global teknoloji firmalarının Türkiye'ye yatırım yapmasından , Türkiye'ye ilgi göstermesinden oldukça memnunuz . Tabii ki onlara şu tavsiyede bulunuyoruz ; Türkiye'ye geldiğinizde lütfen yerli tedarikçilerle de görüşmelerinizi yapın . Kendi tedarik zincirlerinize Türkiye'deki yerleşik tedarikçileri de katmaya çalışın ve elbette Türkiye'den ihracatı da hedefleyin . \ "
Varank , Türkiye'nin 10 milyonun üzerinde telefonun satıldığı önemli bir pazar olduğunun altını çizerek , \ " Hem bu pazarda iddialı bir şekilde bulunmak hem de Türkiye’deki yaptıkları üretimle dünyaya bu telefonları satabilmek global markalar açısından önemli . İnşallah burada tam kapasiteyle üretime geçildiğinde de 2 bin vatandaşımız istihdam imkanı bulacak\ " ifadesini kullandı . \ " GLOBAL TEKNOLOJİ FİRMALARINI TÜRKİYE'YE ÇEKMEK İÇİN TEŞVİKLERİMİZİ SÜRDÜRECEĞİZ\ " Xiaomi ve Salcomp'un temsilcilerine teşekkürlerini ileten Varank , \ " Burada özellikle know - how transferiyle kendi mühendislerimizin , teknisyenlerimizin de yetişmesine katkı sağlıyorlar . İnşallah global teknoloji firmalarını Türkiye'ye daha fazla çekmek , beraber Türkiye'de ortaklıklarının önünü açmak için de biz hükümet olarak önümüzdeki dönemde desteklerimizi , teşviklerimizi sürdüreceğiz . Sadece üretim değil Ar - Ge alanında da bu firmaların Türkiye'ye yatırım yapma niyetleri var . İnşallah o yatırımlarını da Türkiye'ye çekmeyi başaracağız\ " değerlendirmesinde bulundu . Xiaomi , dünyanın en büyük şarj ve akıllı telefon aksesuarı üreticisi Finlandiya menşeli Salcomp ile Türkiye’de yapacağı üretim için İstanbul Avcılar’ı seçti .
Burada 1975 yılında kurulmuş eski bir fabrika binası baştan aşağı yenilendi .
15 bin metrekarelik kapalı alanı , 7500 metrekarelik temiz odası bulunan üretim tesisinde , Salcomp’un teknoloji çözüm ortaklığını ise Kontrolmatik firması üstlendi .

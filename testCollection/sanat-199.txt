Küçük yaşlardan itibaren aldığı müzik eğitimini son 9 yıldır piyanoyla sürdüren , yaşama müzikle sımsıkı sarılan otizmli Caner Serin , yurt içi ve yurt dışında verdiği konserlerle yoğun ilgi görüyor .
Otizm tanısı konulduktan sonra ailesinin desteğiyle küçük yaşlardan itibaren yoğun bir müzik eğitimi alan 29 yaşındaki Caner Serin , son 9 yıldır aldığı piyano eğitimleri sayesinde yurt içi ve yurt dışında konser veriyor . \nÇocuklarına otizm tanısı konulduğunda zor günler geçiren Serin ailesi , eğitim sayesinde büyük engellerin altından başarıyla kalktı .
Çocuklarını müziğe yönlendiren aile , oğulları Caner'i adeta sanatla yoğurdu . \nBir yandan ilk ve ortaokula , bir yandan da müzik eğitimine devam eden Caner , yurt içi ve yurt dışında konserler verebilecek seviyeye yükseldi .
En büyük mutluluğu konserlerinde topladığı alkışlar olan otizmli piyanist Caner Serin , ünlü Türk piyanistler gibi iyi birer sanatçı olmak istiyor . \nMüziği çok sevdiğini , küçük yaşlardan itibaren piyano çaldığını dile getiren Serin , \ " Fazıl Say'ı , Tuluyhan Uğurlu'yu çok seviyorum . Ayrıca en çok Ayşegül Aldinç'i seviyorum . Barış Manço'yu , Haluk Levent'i de seviyorum . Daha bir sürü sanatçı var sevdiğim . Sahneye çıkmayı çok seviyorum . Konserlere gidiyorum . Alkışları duyduğum zaman mutlu oluyorum\ " diye konuştu . \ " SAVRULDUK , SONRA NE YAPMAMIZ GEREKTİĞİNİ PLANLAMAYA BAŞLADIK\ " \nAnne Filiz Serin de oğlu Caner'in yoğun eğitim programlarından geçtiğini , müziğe karşı da inanılmaz yetenekli olduğunu söyledi . \nCaner'e otistik tanısı konulduktan sonra zor günler yaşadıklarını anlatan Serin , \ " Bütün otizmli anne babalar gibi savrulduk . Sonrasında bir toparlanma sürecine girmemiz gerekiyordu . Ne yapmamız gerektiğini planlamaya başladık . En önemlisi eğitimdi ve bunun için uğraştık\ " dedi . \nOğullarının bugüne gelmesi için büyük emekler verdiklerini belirten anne Serin , anneannesinin küçükken hediye ettiği orgla müzikle tanışan , bir süre sonra da bu alandaki yeteneğini keşfettikleri çocuklarına müzik eğitimi aldırdıklarını ifade etti . \nSerin , müzikte kendini geliştiren oğlunun konserler vermeye başladığını ifade ederek , \ " Caner'in bugünlere geleceğini hayal bile edemezdim . Caner'in konserleri sayesinde çok özel günler yaşadık . Bizim için de güzel ve özel günler . Caner'in arkasındaki kişi ben değil anneannesidir . Ben sadece bana emanet edilen Caner'i topluma kazandırmaya çalışıyorum . Hem de otizm tanısı konmuş ailelere ve çocuklara bir yol olsun istiyorum\ " şeklinde konuştu . \nYURT İÇİNDE VE YURT DIŞINDA 20'DEN FAZLA KONSER VERDİ\nCaner'in müzik hocası Gaziantep Üniversitesi Türk Musikisi Devlet Konservatuvarı Öğretim Görevlisi Hamdi Hikmet Geçin de normalde öğrencinin müziğe yeteneğinin birkaç haftada anlaşılabileceğini , ancak Caner Serin'in yeteneğini bir haftada fark ettiğini belirterek , \ " Ben ne göstersem alıyordu . Çok ileri düzeyde eserler çalıyoruz . Müzikte eser çok . Biz en güzellerini çalmaya çalışıyoruz ve devam edeceğiz . Yurt içinde ve yurt dışında 20'nin üzerinde konser verdik , vermeye de devam edeceğiz . Amacımız Caner'i Türkiye'de ve yurt dışında tanıtmak . Böyle bir piyanistin varlığından haberdar olunmasını istiyorum\ " ifadelerini kullandı .

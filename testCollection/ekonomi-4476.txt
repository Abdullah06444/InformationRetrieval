Sabancı Grubu şirketlerinde pandemi sonrasında beyaz ve gri yaka çalışanların yüzde 75'i tamamen ya da karma modelle uzaktan çalışmaya devam edecek .
Sabancı Holding , 2021-2025 stratejisi kapsamında odaklandığı beş ana başlıktan biri olan \ " İşin Geleceğine Uyum\ " konusuna 1.500 maddelik kapsamlı bir eylem planıyla hazırlanıyor .
Söz konusu plan , Topluluk bünyesindeki tüm şirketleri kapsayacak ve toplam 7 ana başlık altında uygulanacak . ‘Uzaktan Çalışma’ , ‘Zihinsel ve Fiziksel Sağlık’ , ‘Esnek İş gücü ve Yüksek Performans’ , ‘Yetenek ve Beceri yönetimi’ , ‘Geleceğin Liderliği’ , ‘Amaç Odaklı organizasyon ve Kültür’ , ‘Dijital , Veri odaklı ve Çevik Organizasyon’ başlıkları altında , her bir şirket için ayrı bir yol haritası oluşturulacak .
CENK ALPER : İŞİN GELECEĞİNE UYUM , 5 ODAK ALANIMIZDAN BİRİKonuyla ilgili değerlendirmelerde bulunan Sabancı Holding CEO’su Cenk Alper , ‘İşin Geleceğine Uyum’ konusunun , Sabancı Topluluğu’nun 2021-2025 stratejisinin beş odak noktasından biri olduğunu ifade ederken , “Son yıllarda dünya ekonomisinde yaşanan dönüşüm , iş yapış şekillerimizi de baştan aşağı değiştirdi .
Teknolojik gelişmelerin her geçen gün hızlandığı günümüzde , artık iş kollarımızı , iş gücümüzü ve iş alanlarımızı , eski dünyanın kurallarına göre organize etmemiz imkansız .
Yeni Neslin Sabancı’sı olarak , bizler de bu dönüşümü uzun süredir takip ediyoruz .
Bu doğrultuda , son yıllarda hayata geçirdiğimiz proje ve uygulamalarla , çalışma hayatına yenilikçi bir bakış açısı kazandırmanın , işin geleceğine uyum konusuna Türkiye’de öncülük etmenin mutluluğunu yaşıyoruz” dedi .
Söz konusu plan dahilinde öne çıkan uygulamalar şu şekilde : İŞ TANIMI UYGUN HERKES UZAKTAN ÇALIŞACAK - Topluluk bünyesinde 2 yıl önce başlatılan ve pandemi döneminde yaygınlaşan uzaktan çalışma yaklaşımları pandemi sonrası kalıcı hale gelecek .
- ' Tamamen uzaktan ' ve ' karma uzaktan çalışma ' olarak iki ayrı planda tanımlanan model ile Topluluk bünyesindeki beyaz ve gri yaka çalışanların yüzde 75'i için uzaktan çalışma kapsamında olacak .
ESNEK ÇALIŞMA VE İŞGÜCÜ MODELLERİ GENİŞLETİLEREK , TÜM ŞİRKETLERDE YAYGINLAŞACAK - Tüm çalışanlara sunulan esnek çalışma ve işgücü modellerinin kapsamı genişletilecek ve bu modeller tüm şirketlerde yaygınlaştırılacak .
- Sabancı çalışanlarının farklı Sabancı şirketlerine ait lokasyonları ortak kullanabildikleri , çalışma zamanlarını kendi belirledikleri esnek saatlerle çalışabildikleri , freelance ya da part - time çalışma opsiyonlarının sunulduğu çok sayıda uygulama hayata geçirilecek ve yaygınlaştırılacak .
- İleri veri analitiği uygulamaları temelli , gelecekte ihtiyaç duyacağı yetkinlikleri baz alan ve bu yetkinlikleri ikame etmeye yönelik bir stratejik iş gücü planlaması modeli tüm şirketlerde hayata geçecek .
ÇALIŞANLARA SUNULAN DESTEKLER ARTIRILACAK - Uzaktan çalışanlara verilen destekler çeşitlendirilecek .
Bazı sabit gider ( internet , yemek , elektronik iş araçları vb. . ) desteklerinin yanında ergonomik ihtiyaçlara yönelik destekler ( çalışma masası , sandalyesi , vb. ) de kapsamın içinde yer alacak .
Bunlara ek olarak İş - Özel Hayat Destek Uygulamaları ( toplantısız saatler , iletişim kuralları ) , Uzaktan Çalışma Eğitimleri gibi pek çok destek de yaygınlaştırılarak devam edecek .
- Tüm çalışanları kapsayan çalışan destek programları , bedensel , ruhsal , zihinsel ilave sağlık destek paketleri ile zenginleştirilecek .
Bu paketlerin kapsamında ; kaygı ve stres yönetimi , ebeveyn - çocuk ilişki destekleri , spor - fitness - diyetisyen destekleri , çalışanlar ve aileleri için online psikolog ve rehberlik seansları da yer alacak .
- Yeni çalışma modelleri doğrultusunda , geleneksel ofis kurguları da yeniden ele alınacak .
Sürdürülebilirliği temel alan bir yaklaşımla , karbon ayak izini azaltan , daha yeşil , akıllı , engelsiz ve kapsayıcı çalışma alanları yaratmak öncelikli olacak .
Bu bakış açısıyla ofisler daha esnek , ofis içindeki ve dışındaki herkesi çok daha erişebilir kılan , iş birliğini destekleyen teknolojik altyapılarla yeniden tasarlanacak .
İNSAN KAYNAĞININ GELECEĞE HAZIRLANMASI SAĞLANACAK - Tüm çalışanlar , mevcut ve yeni eklenecek gelişim programlarıyla , gelecek için ihtiyaç duydukları yetkinlik ve becerilerle donatılacaklar .
- Geniş bir yelpaze içerisinde , farklı gelişim ihtiyaçlarına cevap veren , yeni yetkinlik ihtiyaçları ile sürekli yenilenen , kolay erişilebilir ve çoğunlukla online olan programlar , bugün olduğu gibi gelecekte de tüm çalışanlara sunulacak .
- Programların bir başka özelliği de , belirli alanlarda , çalışanların ailelerinin erişimine de açık olması olacak .
- Bir süredir , pilot olarak uygulamakta olan çevik çalışma modelleri , sadece belirli fonksiyonlarla sınırlı kalmadan , şirket geneline ve şirketler arası projelere yaygınlaştırılacak .
- Pandemi başında devreye alınan , proje bazlı hedef ve takibi mümkün kılan , stratejik hedefler ve sonuçlar arasındaki bağlantıyı net gösteren , anlık geri bildirime dayalı , mobil , esnek performans ve ödüllendirme modeli Perfx , yıl sonuna kadar tüm Topluluk şirketlerinde yaygınlaştırılmış olacak .

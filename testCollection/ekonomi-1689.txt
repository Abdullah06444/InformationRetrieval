Getir ve BELBİM AŞ , İstanbulluların hayatlarını kolaylaştırmak için bir araya geldi .
Android ve iOS işletim sistemli cihazlarda bulunan NFC ( Yakın Alan İletişimi ) teknolojisi kullanılarak İstanbulkart , Getir’e ödeme yöntemi olarak eklendi .
Bu yenilikle Getir , iPhone telefonlarda NFC teknolojisini dünyada Apple Pay dışında kullanan ilk mobil uygulama oldu .
Ayrıca İstanbulkart , Türkiye’de Getir’le ilk kez dijital bir platforma mobil ödeme yöntemi olarak eklendi .
İstanbul Büyükşehir Belediyesi iştiraki Belbim AŞ iş birliğinde hayata geçirilen bu yenilik kapsamında , Getir , bir ilke daha imza attı .
Konuyla ilgili açıklamalarda bulunan Getir Kurucu Ortağı Tuncay Tütek ; “Getir’i , ‘10 dakikada tüketiciye ürün götürme’ modeliyle dünyada bir ilki gerçekleştirerek kurduk .
DNA’mız itibarıyla bir teknoloji şirketiyiz .
Geride bıraktığımız 5 yılda pek çok ilke imza atmayı başardık .
Bu defa İstanbul Büyükşehir Belediyesi ile yaptığımız iş birliği ile hem dünyada hem de ülkemizde ilkleri gerçekleştirmenin gururunu yaşıyoruz .
Hem iPhone telefonlarda Apple Pay dışında NFC teknolojisi ile online ödeme alan dünyadaki ilk mobil uygulama unvanını aldık hem de İstanbulkart ile mobil ödeme yapılabilen ilk dijital platform olduk” dedi . “İstanbulkart mobil ödemeler dünyasına yeni bir soluk getirdi”Konu ile ilgili düşüncelerini dile getiren BELBİM AŞ Genel Müdürü Yücel Karadeniz şunları söyledi : “İstanbulluların hayatını kolaylaştıracak çözümleri geliştiren teknoloji vizyoneri BELBİM AŞ olarak dijitalleşme vizyonumuz ve finansal teknolojimizle İstanbulkart’ı geleceğe taşıyoruz .
Bu doğrultuda yaptığımız iş birlikleriyle İstanbulkart’ın geçerli olduğu alanları artırarak hızlı , konforlu ve pratik ödeme alternatifleri sunuyoruz .
Şimdi de Getir ile yaptığımız iş birliği ile İstanbulkart’ı yalnızca telefona dokundurarak saniyeler içinde ödeme yapabilmek mümkün hale geldi .
Bu teknolojiyle ödemeler dünyasına yeni bir soluk getirmenin heyecanını yaşıyoruz .
Üstelik dünyada ilk kez Iphone telefonlarda Apple Pay dışında NFC teknolojisi ile online ödemeyi gerçekleştiriyoruz . ”İstanbulkart Getir’de nasıl kullanılacak ?
Getir kullanıcıları sepetlerini oluşturduktan sonra ödeme yöntemleri arasından şehrin yaşam kartı İstanbulkart’ı seçerek ‘sipariş ver’e tıklayacak .
Ardından İstanbulkartlarını telefonlarının arka kısmına dokundurarak kolaylıkla ödeme yapabilecek .
İstanbulkart ile ödeme Android telefonlarda NFC ayarlarını açarak kullanılırken iPhone’larda ise iPhone 7 ve sonrası telefon modellerinde kullanılabilecek .
Böylece İstanbulkart , Getir alışverişlerinde kredi kartı ya da banka kartına ihtiyaç duymadan ödeme yapabilme imkânıyla birlikte daha güvenli bir alışveriş deneyimi sunuyor .
Üstelik sağlık çalışanlarına özel %10 indirim kampanyasını da getiren bu iş birliğiyle sağlık çalışanları , kartına kayıtlı telefon numarasının olduğu hesap ile günde bir kere , ayda sekiz kere olmak üzere kampanyadan yaralanabiliyor .
Getir Hakkında : Dakikalar içinde mutluluk taşıyan Getir , ampulden yumurtaya , sudan şarj aletine , bebek bezinden kedi mamasına , deterjandan sandviçe , sütten çikolataya bin beş yüzün üzerinde farklı ürünü kullanıcılarının diledikleri yere , gece gündüz ortalama 10 dakikada ulaştırıyor .
Getir , iPhone ve Android telefonlara ücretsiz olarak indirilebiliyor ; İstanbul , Ankara , İzmir , Bursa , Kocaeli , Bodrum ve Tekirdağ’da kullanıcılarına konforlu ve kolay mobil alışveriş deneyimi sunuyor .
Belbim Hakkında : BELBİM Elektronik Para ve Ödeme Hizmetleri A. Ş. İstanbul toplu ulaşımında 1987’den beri Ar - Ge ağırlıklı faaliyet gösteren ‘Elektronik Ücret Toplama Sistemi’nin kurucusu ve İBB iştirak firmasıdır .
Şirketimiz tamamen yerli ve milli yazılım teknolojisi ile bünyesinde geliştirdiği bu sistemi ; doğru , güvenli işlem altyapısı ile elektronik para ve ödeme hizmeti olarak çeşitli sektörlere sunmaktadır .
Elektronik ücret toplama sistemine entegre her noktada ön ödemeli elektronik para kartı \ " İstanbulkart\ " aracılığıyla güvenli , kolay , hızlı ve konforlu ödeme imkânı sağlanmaktadır .
Bu sistem kapsamında Elektronik para medyası olarak \ " İstanbulkart\ "
BELBİM A. Ş. tarafından 2007 yılında , geliştirilmiştir .
İstanbulkart içinde 28 farklı uygulamayı barındırabilen , farklı elektronik para uygulamalarıyla çeşitli iş modelleri geliştirmeye müsait , örnek bir şehir kartı olarak tasarlanmıştır .

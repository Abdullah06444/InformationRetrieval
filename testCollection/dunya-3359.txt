ABD Temsilciler Meclisi , Mike Pence'e \ " anayasayı kullanarak Trump'ı görevden alma\ " çağrısı yapan tasarıyı onayladı . Başkan Yardımcısı Pence , oylamadan önce , \ " anayasanın 25. ek maddesini devreye sokmayacağını\ " zaten açıkladığı için söz konusu tasarı \ " sembolik\ " kaldı .
ABD Temsilciler Meclisi , Başkan Yardımcısı Mike Pence'e , \ " anayasanın 25. ek maddesini\ " kullanarak Başkan Donald Trump'ı görevden alma çağrısı yapan tasarıyı kabul etti .
ABD'de Demokratlar , 6 Ocak'taki Kongre baskınının sorumlusu olarak gördükleri Başkan Trump'ın görevden alınmasına yönelik ilk adımı attı .
Temsilciler Meclisinin gündemine getirdikleri tasarı ile Demokratlar , Başkan Yardımcısı Pence'e , \ " Anayasanın 25. ek maddesini\ " kullanarak Trump'ı görevden alması çağrısında bulundu .
Ancak oylama yapılmadan önce Pence , Temsilciler Meclisi Başkanı Nancy Pelosi'ye bir mektup göndererek , \ " anayasanın 25. ek maddesini devreye sokmayacağını\ " zaten bildirdiği için Meclisteki oylama sembolik olmanın ötesinde bir anlam taşımıyor .
Tasarıyla ilgili tartışma bölümünde söz alan Demokratlar şiddetli bir şekilde Trump'ı eleştirirken , Cumhuriyetçi vekiller ise \ " Demokratların tek dertlerinin Trump'tan kurtulmak olduğunu\ " savundu .
Tasarıya 223 evet , 205 de hayır oyu verilirken , oylamada sadece bir Cumhuriyetçi vekilin evet oyu kullandığı görüldü .
Söz konusu tasarı , Pence'e , Trump'ın görevden alınması konusundaki cevabını Kongreye iletmesi için 24 saat süre tanıyor . ﻿PENCE'İN GÜNDEMİNDE 25. EK MADDE YOKPence , tasarının oylamasından önce Pelosi'ye gönderdiği mektupta , anayasanın 25. ek maddesini kullanarak Trump'ın görevden alınmasına yönelik herhangi bir adım atmayacağını bildirmişti .
Pence , mektubunda , \ " 25. maddeyi devreye sokmak gibi bir eylemin ülkemizin çıkarına olduğunu ya da anayasa ile uyuştuğunu düşünmüyorum . \ " ifadesini kullanmıştı .
Trump da , dün yaptığı açıklamada , \ " anayasanın 25. ek maddesinin kendisi için sıfır risk teşkil ettiğini\ " dile getirmişti .
ABD Anayasası'nın 25. ek maddesi , bir ABD başkanının görevini yerine getiremeyeceğine kanaat getirilmesi durumunda , başkanın görevden alınarak yerine başkan yardımcısının geçici olarak görevi devralması sürecini düzenliyor .
Maddenin uygulanması için ise Pence'in başkanı görevden alma kararına kabine üyelerinin salt çoğunluğunun destek vermesi gerekiyor .
Temsilciler Meclisi Başkanı Pelosi , önceki gün yaptığı açıklamada , Pence'in Trump'ı görevden alma konusunda adım atmaması durumunda çarşamba günü Trump'a karşı azil maddesini oylayacaklarını belirtmişti .
Temsilciler Meclisinde kabul edilmesi beklenen azil maddesinin Senato gündemine ne zaman geleceği ise belirsizliğini koruyor .

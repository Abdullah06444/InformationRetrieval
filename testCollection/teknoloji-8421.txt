Hacettepe Teknokent'te faaliyet gösteren MSFERRO , Covid - 19 nedeniyle ortaya çıkan ihtiyaçtan hareketle para ve doküman gibi yoğun dolaşımda olan materyallerin ozon teknolojisiyle sterilize edilmesini sağlayan cihaz geliştirdi .
Yeni tip corona virüs ( Covid - 19 ) salgını sonrasında kağıt yüzeylerin virüsün yayılmasına yol açtığına yönelik değerlendirmeler , para ve doküman gibi materyallerin sterilizasyonunu gündeme getirdi .
Bu konudaki endişeler paraya dokunmaktan kaçınma , kendi imkanlarıyla parayı sterilize etme gibi sonuçlara yol açarken bir Türk teknoloji şirketi buna çözüm buldu .
MSFERRO Kurucu Ortağı Onur Haliloğlu , yaptığı açıklamada , savunma sanayisinde faaliyet gösteren MS Spektral'in teknik altyapısını da kullanan bir teknoloji ve Ar - Ge firması olarak çalışmalar yaptıklarını söyledi .
Son dönemde para ve doküman sterilizasyon cihazları geliştirdiklerini ifade eden Haliloğlu , cihazların akreditasyonunu da tamamladıklarını belirtti .
Haliloğlu , \ " Cihazlarımızın hem Covid - 19 akreditasyonu var yüzde 99,9 oranında hem de bakteri sterilizasyonu akreditasyonu var . \ " dedi .
PATENT BAŞVURUSU YAPILDIPara ve doküman sterilizasyonu için 2 farklı cihaz geliştirdiklerini anlatan Haliloğlu , cihazların çalışma şeklinde ilişkin şu bilgileri verdi : \ " Cihazlarda ozon teknolojisi kullanılıyor . Dışarıdan temiz havayı alıyor cihazlar , bunu ozona çeviriyor . Ozon kararsız bir molekül . Para ve dokümanların içerisinde ozonla sirkülasyon sağlanıyor . Bu şekilde sterilizasyon gerçekleştiriliyor . Ayrıca sarf malzemesine ihtiyaç duymuyor . Temiz havayı dışarıdan çekiyoruz , bunu ozon jeneratörümüzde ozona çeviriyoruz ve daha sonra numunelerin içinde sirküle ediyoruz . Kapak açılmadan önce dışarıya ozon vermemesi , insan sağlığına zararlı olmaması için ozonu vakumluyoruz , pasivize ediyoruz , dışarıya temiz hava veriyoruz . Temel çalışma prensibimiz bu . Özellikle hava sirkülasyonunu optimize etmek için ozonu doğru teknolojiyle uygulamak için epey uğraştığımızı söyleyebilirim . Hatta bununla ilgili bir patent başvurumuz da var . \ "
BEŞ AYDA GELİŞTİRİLDİHaliloğlu , aldıkları akreditasyon raporları doğrultusunda 5 dakika içerisinde para ve dokümanların sterilizasyonunu yüzde 99'un üzerinde gerçekleştirdiklerini söyledi .
Ozonun dışarıya sızmadığını tespit etmek ve ozon konsantrasyonunu içeride ölçmek için ozon sensörleri kullandıklarını anlatan Haliloğlu , \ " Hem havayı doğru şekilde temizleyebildik mi , dışarıya temiz hava veriyor muyuz diye kontrol etmek için hem de para ve doküman numunelerini düzgün şekilde sterilize etmek için konsantrasyonu sürekli ozon sensörleriyle ölçüyoruz . \ " diye konuştu .
Haliloğlu , sahip oldukları mühendislik birikimi ve MS Spektral'in teknolojik altyapısıyla cihazların 5 ay gibi bir sürede geliştirildiğini bildirdi .
YURT İÇİNDE VE DIŞINDA GÖRÜŞMELER YAPILIYOROnur Haliloğlu , para sterilizasyon cihazıyla ilgili para akışı olan kurumlardaki vezneler ve bankaların potansiyel müşterileri olduğunu söyledi .
Haliloğlu , şunları kaydetti : \ " Türkiye Ekonomi Bankası , VakıfBank ve Ziraat Bankası ile görüşmeler devam ediyor . Çok yakın zamanda sahada yer alacağını düşünüyorum ürünlerimizin . Doküman sterilizasyon cihazı da açıkçası evrakın dolaştığı özellikle kurumların evrak birimlerinde ve evrak girişlerinde kullanılabilecek bir cihaz . Noterler Birliği ile bu konuda bir görüşmemiz oldu . Yurt dışı ile de temasımız var . Patent öncesinde yaptığımız araştırmalarda , çalışmalarda da para ve dokümanda akreditasyon testleri yapılmış , akreditasyon sertifikalarına sahip bir cihaz göremedik . Dolayısıyla yurt dışı pazarda da kendine yer bulacağını ve popüler olacağını düşünüyoruz . Avrupa ve ABD ile temaslar sağlandı , görüşmeler yapılıyor . \ "

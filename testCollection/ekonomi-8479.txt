İstanbul'da bazı site sakinlerinin ödediği aidatlar kira fiyatlarını buldu .
Markalı konut projelerinde yüz metrekarelik daireler için ödenen ortalama aylık aidat bedeli 400-450 lira olurken , Şişli ve Beşiktaş'ın ortalaması bin liraya yaklaştı .
Fiyatlar metrekareye ve sitenin büyüklüğüne göre farklılık gösteriyor .
İşte ayrıntılar .
İstanbul’da yapılan markalı konut projelerinde sosyal alanlar , giderlerin artmasına ve aidatların yükselmesine neden oldu .
Gayrimenkul Değerleme firması tarafından yapılan aidat araştırmasına göre İstanbul’da markalı konut projelerinde yüz metrekarelik daireler için ödenen ortalama aylık aidat bedeli 400-450 lira .
Aidatlar sitenin sağladığı olanaklar , dikey ya da yatay mimaride inşa edilmiş olması , bulunduğu ilçe , daire büyüklüğü , yapının yeni ya da eski bir projede olması gibi etkenlere göre değişiyor .
Bazı vatandaşlar verilen hizmete göre yüksek aidat fiyatlarını normal bulurken bazıları ise aidat fiyatlarının cep yaktığını belirtiyor .
ŞİŞLİ'DE 945 , FATİH'TE 55 LİRA İstanbul’da aidat fiyatları ile ilgili bir araştırma yaptıklarını ve semtlere göre farklılıklar tespit ettiklerini belirten Gayrimenkul değerleme firması genel müdürü Cansel Turgut Yazıcı , \ " İstanbul'da aidat fiyatları aylık 55 lira ile başlıyor , 3 bin 500 liraya kadar gidiyor . Metrekaresi ve sitenin büyüklüğüne göre bu fiyatlar farklılık gösteriyor . Genel olarak baktığımız zaman ortalama aidat fiyatlarının metrekarede 4 buçuk lira civarında olduğunu görüyoruz . İstanbul’da hangi ilçede ortalama ne kadar aidat ödeniyor ? diye baktığımızda en yüksek ilçenin Şişli olduğunu görüyoruz . Şişli 945 lira ile önde gidiyor . Onu 935 lira ile Beşiktaş takip ediyor . Ardından 553 lira ile Kağıthane geliyor . Üsküdar'da 524 lira , Sarıyer'de 495 lira . Fatih aylık 55 lira ile en düşük ilçe olarak yer alıyor . Beylikdüzü ve Büyükçekmece'de ise aylık 220 lira . Buradaki en önemli etken sitelerin büyüklüğü . Fatih , daha küçük evlerin ve apartmanların olduğu bir yer . Büyükçekmece , Arnavutköy gibi bölgelerde ise daha büyük ve kompakt olmayan kocaman siteler görüyoruz . O yüzden aidatlar daha farklı oluyor\ " şeklinde konuştu . \ " PANDEMİDE HİÇBİRİNİ KULLANAMADIK AMA . \ "
Yazıcı , \ " Pandemi döneminde aslında havuz , ortak alan , sauna vs. gibi sosyal hizmetler sağlanan yerlerin çoğu uzun bir zaman kapalı kaldı ve kapalı kalmaya da devam ediyor . Ancak bunlarla ilgili ödemelerde bir değişiklik olmadı . Özellikle sosyal alanlara ve tesislere ayrı bir para vermiyorlarsa aidat dışında bunlarda bir değişiklik görmedik . Çünkü bunlar yıllık bütçeleniyor ve elamanlarda yıllık alınıyor . Ne kadar görürdük peki bir farklılık olsaydı ? Yüzde 10 civarında bir eksilme olabilirdi . Ama bu yapılamadı . Yani havuzu , saunayı bu süreçte kullanmamış olsak da aidatı tam ödüyoruz\ " ifadelerini kullandı . \ " AİDAT AÇISINDAN BİRİM METREKARE FİYATINA BAKILMALI\ "
Sitelerde ev kiralayacak ya da satın alacak olanları da uyaran Cansel Turgut Yazıcı , \ " Sitelerde ev kiralayacak ya da satın alacak olanların metrekare birim maliyetlerine bakmaları lazım aidat açısından . 1 + 1 dairelerde maliyetlerin birim metrekarede daha yüksek olduğunu görecekler . Dairenin büyüklüğü arttıkça birim metrekareye düşen aidat yükü azalıyor . Fakat toplamda tabi ki metrekare ile çarpıldığı için yükselecektir . Bunun nedeni sabit ve değişken maliyetlerden kaynaklanıyor . Dikkatli incelemekte fayda var\ " dedi . \ " AİDAT DEDİĞİN 200-300 LİRA OLMALI\ "
Şişli’de bir sitede oturan Ayşe Harmancı , bin lira aidat bedeli ödediğini söyleyerek dert yandı .
Harmancı , \ " Doğalgaz , elektrik , su . Bin lira çok yüksek . Gelir yok . Her şey yüksek . Kirada oturmuyorum kendi evim . Yoksa çok zor . Aidat dediğin 200-300 lira olmalı\ " şeklinde konuştu . \ " REZİDANSIN HİZMETİNE GÖRE 10 LİRA NORMAL\ "
Şişli Bomonti’de bir rezidansta oturduğunu söyleyen Fırat Özekinci , \ " Biz de aidat ödüyoruz . Ortalama 4 bin lira kira ödüyoruz . Bin lira aidat ödüyoruz . Bizim rezidansa göre normal buluyorum ben . Çok pahalı değil . Ama burada bazı rezidanslarda havuz yok , spor salonu yok . Otopark bile çok kısıtlı var . Onlar için de ben bin lira diye duydum . Onlar için yüksek mesela . Ama rezidansın şartlarına göre yani havuzu , otoparkı , kafesi falan iyi ise bence bin lira normal\ " dedi . \ " HEPSİ HİZMET ADAMI , MECBUR BU AİDAT FİYATLARI\ "
Sarıyer’de özel bir sitenin yöneticisi Celal Bilgen ise , \ " Bizde 18 kişi çalışıyor . Hepsi hizmet adamı . Bahçıvan , elektrikçi , çöpçü , tesisatçı . Bunların toplamı 17. Artı 21 kişide güvenlikçi var . Toplamda 38 kişi çalışıyor burada . Aidat yüksek evet ama neden yüksek ? Burada herkesin bir emeği var . İşi var . Mecbur bu fiyatlar . En düşük aidat bin 250 lira\ " diye konuştu .
VİDEO : AİDATLAR KİRAYLA YARIŞIYOR - ARŞİV

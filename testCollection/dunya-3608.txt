Hindistan'da Covid - 19 aşısı kampanyasında 447 kişide yan etki tespit edilirken , 3 kişi hastaneye kaldırıldı .
Hindistan'da başlatılan yeni tip corona virüs ( Covid - 19 ) aşı kampanyasında 447 kişide yan etki görüldü .
Hindistan Sağlık Bakanlığı , ülkede dün başlayan aşı kampanyası çerçevesinde 224 bin 301 kişiye Covid - 19 aşısı yapıldığını açıkladı .
Bu çerçevede 447 kişide yan etki tespit edilirken , bu kişilerden 3'ü hastaneye kaldırıldı .
3 hastadan ikisi 24 saat gözetim altında kaldıktan sonra taburcu edildi , diğer hastanın tedavisi sürüyor .
Hindistan'da hükümet , Covaxin'in 3’üncü faz klinik denemede aşıların etkinliği görülmeden aşı kampanyasına dahil edilmesi nedeniyle eleştiriliyor .
Söz konusu yan etkilerle ilgili AA muhabirine açıklama yapan Küresel Sağlık ve Biyoetik Araştırmacısı Anant Bhan , Hindistan’da yetkililerin Bharat Biotech firmasının geliştirdiği Covaxin aşısının etkinliğine ilişkin verilerin beklenmediğinin altını çizdi .
Bhan , \ " Onlar ( yetkililer ) aşıyı salgınla mücadeleye dahil etmeden önce etkinliğine ilişkin verileri bekleyebilirdi\ " ifadesini kullandı .
Aşıların onaylanma şeklinin de güvenilir bulmadığını belirten Bhan , halkın hala Covaxin aşısının denenmesine ilişkin detayların paylaşılmasını beklediğini , bu durumun da aşı yaptıranları denemelerin bir parçası haline getirdiğini kaydetti .
Ülkede dün Başbakan Narendra Modi'nin katıldığı bir törenle Covid - 19 aşı kampanyası başlatılmıştı .
Hindistan'da , Oxford Üniversitesi tarafından geliştirilen ve ülkede üretilen \ " AstraZeneca\ " aşısıyla Bharat Biotech şirketi ve Hindistan Tıbbi Araştırma Konseyi’nin ortak geliştirdiği \ " Covaxin\ " aşılarının kullanacağı duyurulmuş , aşılara kısıtlı acil kullanım onayı verilmişti .
ÇİN AŞISI NE KADAR ETKİLİ ?

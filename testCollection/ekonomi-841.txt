Kocaeli'de 230 gramı 1.75 TL olan ekmek , yarından itibaren 2 TL'den satılacak .
En son 17 Ocak 2020 tarihinde gramajı 230 grama düşürülerek 1.75 TL’ye satılan ekmek , bu yıl gramajı aynı kalarak 2 TL’den satılacak .
Zamlı fiyat ise yarından itibaren Kocaeli kent genelinde uygulanacak .
Fırın işletmecisi Mesut Ceylan , kullandıkları malzemelerin fiyatlarında artış yaşandığını belirterek , bu sebepten dolayı zam talebinde bulunduklarını kaydetti .
Ceylan , \ " En son ekmeğe zam yapılmadı sadece 15 ay önce 15-20 gram gramajı düşürüldü . Bizim işçimiz zam alabilmek için ekmeğe zam gelmesini bekliyor . Doğal olarak böyle bir zam ortaya çıktı . Şimdilik bu zam yeterli ama inşallah artış göstermeyiz\ " dedi .
Ekmeğe gelen zammın normal olduğunu söyleyen Mahmut Şimşek , \ " Ben emekliyim . 1750 TL emekli maaşı alıyorum . Bir ekmeği üretmek için elde edilen ürünler tarladan çıkıp gelene kadar kaç el değiştiriyor ? ‘Pahalılık var’ diyorlar var evet ama tarlada çalışan insanlar var . Yoğun çalışıyorlar . ‘Ekmek pahalı’ diyenler de akşam da zayıflamak için yürüyüş yoluna çıkıyorlar\ " şeklinde konuştu .
Ekmek fiyat tarifesi şu şekilde : \ " 230 gram ekmek 2 TL , 460 gram ekmek 4 TL , 920 gram Trabzon ekmeği 9 TL , 280 gram tam buğday ekmeği 4 TL , 420 gram tam buğday ekmeği 6 TL , 560 gram tam buğday ekmeği 8 TL , 280 gram köy ekmeği 4 TL , 420 gram köy ekmeği 6 TL , 560 gramı ise 8 TL . 230 gram bayat ekmek ise 1 TL , 920 gramı da 4 TL\ " .

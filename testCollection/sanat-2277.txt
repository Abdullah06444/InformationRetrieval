Türkiye’de de sevilen Rus yapımı Maşa ile Koca Ayı çizgi dizisinin Felaketin Tarifi adlı bölümü , YouTube’un en çok izlenen animasyon videosu olarak Guinness Rekorlar Kitabı’na girdi .
Maşa ile Koca Ayı çizgi dizisinin Felaketin Tarifi adlı 17. bölümü , YouTube video paylaşım sitesinde 3 milyar 400 milyondan fazla izleme topladı .
Sputnik'in haberine göre , Maşa ile Koca Ayı animasyon yapımı , tek bir bölümünde ulaştığı izleyici sayısıyla Guinness Rekorlar Kitabı’na girmeye hak kazanmış oldu .
Rus yapım şirketi Animaccord'dan Sputnik'e yapılan açıklamada , bu bölümün , YouTube'un en çok izlenen 5 içerik arasında yer alan tek animasyon video olduğu vurgulandı .
Açıklamada ayrıca bir hafta sonra Hayat Bir Tiyatro adlı yeni bölümün yayınlanacağı aktarıldı .
2015'TEN BERİ TÜRKİYE'DE YAYINLANIYORRus senarist Oleg Kuzovkov tarafından 2009'da yaratılan ve daha sonra 36 dile çevrilip 100'den fazla ülkede yayınlanan Maşa ile Koca Ayı , 2015 yılından beri Türkiye'de de yayınlanıyor .
Dizinin tüm bölümlerinin toplam izleme sayısı ise 42 milyarı geçmiş durumda .

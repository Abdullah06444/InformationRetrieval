SON DAKİKA HABERİ : Endonezya’da düşen yolcu uçağının kara kutusunun denizden çıkarıldığı belirtildi .
Son dakika haberi !
Endonezya’da düşen yolcu uçağı enkazı ve yaşamını yitirenlerin cesetlerini arama çalışmalarının süreceği bildirildi .
Arama kurtarma çalışmalarında bulunan uçağın karakutusu , başkent Cakarta’nın kuzeyindeki liman bölgesinde oluşturulan kriz merkezine getirildi .
Burada düzenlenen basın toplantısında konuşan Genelkurmay Başkanı Hadi Tjahjanto , bölgede çalışma yürüten dalgıçlar tarafından uçağın karakutusunun ( uçuş veri kayıt cihazı ) yerel saatle 16.40'ta denizden çıkarıldığını belirtti .
Kokpit ses kayıt cihazını arama çalışmalarının ise sürdüğünü ve bu cihazın da kısa sürede çıkarılmasını beklediklerini aktaran Tjahjanto , uçağa ait kalıntı ve ceset parçalarını aramaya devam edecekleri bilgisini paylaştı .
Ulusal Ulaştırma Güvenlik Komitesi ( KNKT ) Başkanı Soerjanto Tjahjono da karakutudan verilerin çekilmesinin 2 ile 5 gün sürmesini tahmin ettiklerini ifade etti .
4 KİŞİNİN KİMLİK TESPİTİ YAPILDICesetlerin kaldırıldığı hastanedeki yetkililer , yapılan DNA testlerinde yardımcı pilot , bir hostes ve 2 yolcu olmak üzere toplamda 4 kişinin kimlik tespitinin yapıldığını bildirdi .
Şu ana kadar uçağın düşüş nedenine ilişkin resmi açıklama yapmayan yetkililer , karakutunun incelenmesi sonucu nedenin belirlenebileceğini bildirmişti .
Ulaştırma Bakanı Budi Karya Sumadi , 9 Ocak'ta düzenlediği basın toplantısında , kalkıştan yaklaşık 5 dakika sonra iletişimin kesildiği ve içinde 12 kişilik mürettebat ile 50 yolcunun bulunduğu \ " SJ182\ " sefer sayılı yolcu uçağının başkent Cakarta'nın kuzey açıklarındaki Laki ve Lancang Adası arasındaki noktaya düştüğünü açıklamıştı .
Endonezya Donanması , yolcu uçağının enkazının başkent Cakarta sahilinin kuzeyindeki Thousand Adaları açıklarında 4 noktaya dağıldığını bildirmişti .
Küresel uçuşları takip eden Flightradar24'ün sosyal medya hesabından yapılan açıklamada , uçağın kalkıştan 4 dakika sonra yaklaşık 11 bin fite ( 3 bin 352 metre ) çıktığı , daha sonra 1 dakikadan kısa sürede 250 fite düştüğü ve hava trafik kontrolü merkeziyle irtibatının kesildiği belirtilmişti .

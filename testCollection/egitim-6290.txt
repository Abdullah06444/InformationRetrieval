SON DAKİKA HABERİ : İçişleri Bakanlığı , 81 il valiliğine \ " Eğitim Personeline Seyahat Muafiyeti\ " konulu genelge gönderdi .
Genelgeye göre , öğretmenlerle eğitim personelinden 13-14 Şubat'ta özel araçlarıyla yapacakları şehirlerarası seyahatlerde izin belgesi istenmeyecek .
Son dakika haberi !
İçişleri Bakanlığı , 81 il valiliğine \ " Eğitim Personeline Seyahat Muafiyeti\ " konulu genelge gönderdi .
Genelgede , gerek 15 Şubat itibarıyla kademeli olarak yüz yüze eğitime geçilecek olması gerekse yarıyıl tatilinin sona ermesi nedeniyle başta öğretmenler olmak üzere eğitim öğretim personelinin , bu hafta sonu şehirler arası seyahatlerde bir yoğunluk oluşturabileceğinin değerlendirildiği belirtildi .
Sokağa çıkma kısıtlaması uygulanan süre ve günlerde yapılacak şehirler arası yolculuklarda ( toplu ulaşım araçlarıyla yapılanlar hariç ) seyahat izin belgesi alınması zorunluluğunun bulunduğu hatırlatılan genelgede , görev yaptıkları yer dışında bulunan öğretmenler ile diğer eğitim personelinin , 13-14 Şubat'ta özel araçlarıyla yapacakları şehirler arası seyahatlerde bu zorunluluktan muaf tutulacağı bildirildi .
Genelgede , bu kişilerin denetimler sırasında öğretmen / personel kimlik kartlarını ibraz ederek aile bireyleriyle birlikte görev yerlerine özel araçlarıyla seyahat edebilecekleri belirtildi .

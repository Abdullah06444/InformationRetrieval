Google , Avustralya'nın önde gelen medya şirketlerinden Seven West Media ile ürettiği haber içeriklerini ücret karşılığında kullanmak için anlaşma yaptı .
ABD merkezli teknoloji şirketi Google , Avustralyalı medya şirketine ürettiği haber içeriklerini kullanmak için ödeme yapacak .
Tarafların ortak açıklamasında , şirketler arasında \ " uzun dönem ortaklık\ " anlaşmasına varıldığı belirtildi .
Açıklamada , Avustralyalı bakanlar ve medya temsilcileri , Facebook Üst Yöneticisi ( CEO ) Mark Zuckerberg ve Google'ın CEO'su Sundar Pichai'nin hafta sonu görüştüğü kaydedildi .
Anlaşmanın görüşmelerin ardından yapıldığı aktarılan açıklamada , söz konusu anlaşmaya göre , \ " Google Haberler\ " in kullandığı haber içeriği için Seven West Media'ya ödeme yapacağı duyuruldu .
Açıklamada , Google'ın medya şirketine ne kadar ödeme yapacağına dair bilgi verilmedi ancak Seven West Media , anlaşmanın netlik kazanmasının ardından 30 gün içinde daha detaylı açıklama yapılacağını belirtti .
Öte yandan , Seven West Media'nın rakibi olan \ " Nine Entertainment\ " medya şirketinin adını açıklamadığı kaynaklarına göre , anlaşmanın değeri yıllık 23 milyon dolar .
TARAFLAR ANLAŞMADAN MEMNUN Seven West Media Yönetim Kurulu Başkanı Kerry Stokes , Avustralya hükümetinin haber kaynaklarına ödeme yapılmasını öngören sosyal medya yasa teklifini anımsatarak hükümet ve rekabetçilik düzenleme yetkililerine bu düzenlemeden dolayı teşekkür etti .
Stokes , böylelikle adil ödeme ve dijital geleceğin garanti altına alınmasıyla sonuçlanan görüşmeler yapıldığını söyledi .
Google Avustralya Direktörü Mel Silva da Seven West Media'nın \ " Google News Showcase\ " olarak adlandırılan projeye katılmasından duyduğu memnuniyeti dile getirdi .
Orijinal , güvenilir ve kaliteli gazeteciliği desteklemekten gurur duyduklarını vurgulayan Silva , bu ortaklığın Google için değerli bir yatırım olduğunu belirtti .
Google iki hafta önce de Avustralyalı küçük ölçekli 7 medya şirketine ödeme yapmaya başladığını duyurmuştu .
GOOGLE'A ÖDEME YAPTIRACAK YASA TEKLİFİ HAZIRLANMIŞTI Avustralya , Nisan 2020'de , teknoloji devlerinin kullandıkları içerikler için haber kaynaklarına ödeme yapması amacıyla düzenlemeye gidileceğini duyurmuştu .
Avustralya Federal Hazinesi Başkanı Josh Frydenberg , ülkesinin , zorunluluk getiren bir yasa oluşturarak , sosyal medya devlerinin orijinal haber içeriği için ödeme yapmak zorunda kalacağı dünyadaki ilk ülke olacağını söylemişti .
Bunun ardından Google yayınladığı içerikle ilgili şirketi yerel medya kuruluşlarına ödeme yapmaya zorlayan yasa teklifinin kabul edilmesi halinde Avustralya'daki ana arama motorunu kapatacağı , Facebook da haber paylaşımını engelleyeceği tehdidinde bulunmuştu .
Avustralya'da en çok kullanılan Google'ın arama motoru , ülkedeki pazar payının yüzde 95'ini elinde tutuyor .
Canberra Üniversitesinin 2020 Dijital Haber Raporuna göre , Avustralyalıların yüzde 39'u Facebook'u haber takibi için kullanıyor .

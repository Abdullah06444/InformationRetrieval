Ödemeler dengesi Aralık 2020'de 3 milyar 210 milyon dolar açık verirken , 2020 yılı cari işlemler açığı 36 milyar 724 milyon dolar oldu .
Türkiye Cumhuriyet Merkez Bankası aralık ayına ilişkin ödemeler dengesi istatistiklerini açıkladı .
Böylelikle salgının etkili olduğu 2020 yılına ilişkin cari açık tablosu da ortaya çıkmış oldu .
TCMB , 2020 yılı Aralık ayı ödemeler dengesi istatistiklerini paylaştı .
Buna göre , cari işlemler açığı , 2019 yılının aralık ayına göre 473 milyon dolar artarak 3 milyar 210 milyon dolar olarak gerçekleşmiştir .
Bunun sonucunda 2020 yılı cari işlemler açığı 36 milyar 724 milyon dolar oldu .
Bu gelişmede , hizmetler dengesi kaynaklı net girişlerin 1 milyar 163 milyon dolar azalarak 644 milyon dolara ve ikincil gelir dengesi kaynaklı net girişlerin 168 milyon dolar azalarak 80 milyon dolara gerilemesi etkili oldu .
Altın ve enerji hariç cari işlemler hesabı 2019 yılının Aralık ayında 1 milyar 579 milyon dolar fazla vermişken bu ayda 940 milyon dolar fazla verdi .
Ödemeler dengesi tanımlı dış ticaret açığı , 2019 yılının aynı ayına göre 329 milyon dolar azalarak 3 milyar 344 milyon dolara geriledi .
Hizmetler dengesi altında seyahat kaleminden kaynaklanan net gelirler , 2019 yılının aynı ayına göre 495 milyon dolar tutarında azalarak 617 milyon dolara geriledi .
Birincil gelir dengesi kaynaklı net çıkışlar , 2019 yılının aynı ayına göre 529 milyon dolar azalarak 590 milyon dolar olarak gerçekleşti .
FİNANS HESABIDoğrudan yatırımlardan kaynaklanan net girişler 836 milyon dolar olarak gerçekleşti .
Portföy yatırımları 5 milyar 209 milyon dolar tutarında net giriş kaydetmiştir .
Alt kalemler itibarıyla incelendiğinde , yurt dışı yerleşiklerin hisse senedi piyasasında 269 milyon dolar ve devlet iç borçlanma senetleri piyasasında 1 milyar 997 milyon dolar net alış yaptığı görüldü .
Yurt dışındaki tahvil ihraçlarıyla ilgili olarak , bankalar ve Genel Hükümet sırasıyla 722 milyon dolar ve 2 milyar 255 milyon dolar net borçlanma yapmışken , diğer sektörler 5 milyon dolar tutarında net geri ödeme gerçekleşti .
Diğer yatırımlar altında , yurt içi bankaların yurt dışı muhabirlerindeki efektif ve mevduat varlıkları 3 milyar 182 milyon dolar net azalış kaydetmişken , yurt dışı bankaların yurt içindeki mevduatları 425 milyon dolar net artış kaydetti .
Yurt dışından sağlanan kredilerle ilgili olarak ; bankalar , Genel Hükümet ve diğer sektörler sırasıyla 559 milyon dolar , 129 milyon dolar ve 604 milyon dolar net kullanım gerçekleşti .
Resmi rezervlerde bu ayda 6 milyar 734 milyon dolar net artış gözlendi .
YIL SONU GÜNCELLEMELERİ“Revizyon Politikası” doğrultusunda yapılan yıl sonu çalışmaları kapsamında , Ödemeler Dengesi İstatistikleri’nde 2016 yılından itibaren ikincil gelir dengesi , doğrudan yatırımlar , portföy yatırımları ve diğer yatırımlar kalemleri başta olmak üzere çeşitli güncellemeler yapılmıştır .
Güncellemelerin bir kısmı ödemeler dengesi tablosunda sadece sınıflama değişikliğine neden olurken , bir kısmı da “Cari İşlemler Hesabı” ile “Finans Hesabı” kalemlerini ve dolayısıyla “Net Hata ve Noksan” kalemini etkiledi .
Yapılan güncellemeler neticesinde Net Hata ve Noksan kalemi , 2016 yılında 181milyon dolar , 2017 yılında 71 milyon dolar , 2018 yılında 147 milyon dolar , 2019 yılında 341 milyon dolar ve 2020 yılının Ocak - Kasım dönemi için 1 milyar 152 milyon dolar güncellendi .

3 yaşındaki ' Şakir ' görenleri şaşırtıyor .
Manisa'nın Turgutlu ilçesinde küçükbaş hayvan çiftliği sahibi Erdoğan Tavlı'nın yetiştirdiği ve ' ' Şakir ' ' adını verdiği 3 yaşındaki Saanen ırkı keçi , 120 kiloluk devasa görünümüyle dikkati çekiyor .
Erdoğan Tavlı'nın , Turgutlu Irlamaz Köyündeki çiftliği , 120 kiloluk ' ' dev keçi Şakir ' ' sayesinde , vatandaşların ve diğer yetiştiricilerin ilgi odağı oldu .
Saanen ırkından olan ' ' Şakir ' ' 3 yaşında , 120 kiloya ve iki ayağı üzerine kalktığında 2.5 metreye varan boya ulaştı .
Yetiştirici Tavlı , özel bir ırk olan saf kan Saanen keçisi beslemek için yavru olarak aldığı ve ' ' Şakir ' ' ismini koyduğu erkek keçinin , 3 yılda kendisinin de inanmakta güçlük çektiği bir boyuta eriştiğini ifade etti .
Büyüklükleri ve heybetleriyle nam salmış çoban köpeklerinin bile ' ' Şakir ' ' in yanında kuzu kadar kaldığını öne süren Tavlı , ' ' Şakir'in bu kadar büyüyeceğini hiç ummuyordum .
Ancak 3 yaşında olmasına rağmen 120 kilosuyla heybetli bir görünüme kavuştu .
Şakir'e nazar değmesin diye çiftliğimize ziyaretçi sayısını azalttık .
Şakir şu an çiftliğimizin gözdesi , kendisine gözümüz gibi bakıyoruz ' ' diye konuştu .
Tavlı , çiftliğinde aynı ırktan dişi keçileri de bulunduğunu , onların da normal keçilere göre süt verimi bakımından çok farklı olduğunu belirterek , diğer ırk keçiler günde 1 ile 1.5 kilo süt verirlerken , Saanen ırkı keçilerin 3 ile 6 kilo arasında değişen süt verimi olduğunu kaydetti .
' ' ŞAKİR , ENDER GÖRÜLÜR BÜYÜKLÜKTE ' ' Turgutlu İlçe Tarım Müdürü Ahmet Tugay da yaptığı değerlendirmede Saanen ırkı da olsa bir keçinin bu kadar büyüklüğe erişmesinin şaşırtıcı olduğunu ifade ederek , ' ' Şakir ender rastlanan bir görünümdedir ' ' dedi .
Saanen keçisinin İsviçre'de elde edilmiş ve dünyada birçok ülkede , yerli keçileri süt ve döl verimi bakımından geliştirmek amacıyla hızla yayılmış değerli bir ırk olduğunu belirten Tugay , Saanen keçilere ilişkin şu bilgileri verdi : ' ' Bu ırkta süt verimi en başta gelen özelliktir .
İyi bakım ve besleme şartlarında , küçük sürülerde ortalama toplam süt verimi 800-900 kilogram civarında olup , 1500-20 kilograma kadar çıktığı görülmüştür .
Sütte yağ oranı yüzde 3-4'dür .
Bu ırkta döl verimi de yüksektir .
Bir doğumda 3-4 yavru hatta 5 yavru elde edildiği görülür .
Türkiye'de Saanen yetiştiriciliği üzerinde yapılan çalışmalarda , memleketimizde bu ırkın başarı ile yetiştirilebileceği görülmüştür .
' '

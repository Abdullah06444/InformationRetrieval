Borsa İstanbul'da bugün işlem görmeye başlayan Arzum Elektrikli Ev Aletleri , bu yıl halka açılan şirketlerin genelinde olduğu gibi tavanla başlangıç yaptı . Borsa İstanbul Genel Müdür Yardımcısı Korkmaz Enes Ergun , \ " Arzum Elektrikli Ev Aletleri'nin halka arzıyla bu sene 8'inci halka arzımızı gerçekleştirmiş bulunmaktayız\ " dedi .
Arzum Elektrikli Ev Aletleri halka arz gong töreni Borsa İstanbul Genel Müdür Yardımcısı Korkmaz Enes Ergun , Arzum Elektrikli Ev Aletleri CEO'su Mete Zadil , Yapı Kredi Yatırım Genel Müdürü Yılmaz Arısoy ve Arzum Elektrikli Ev Aletleri Genel Müdür Yardımcıları Mehtap Yıldız , Arif Emre Ünal , Serhan Giray ve Arda Altınok'un katılımıyla gerçekleşti .
Ergun , törendeki konuşmasında , Arzum Elektrikli Ev Aletleri'nin bu sene Borsa'da işlem görmeye başlayan sekizinci şirket olduğunu anımsatarak , bu 8 halka arzla bu sene şirketlere ve ortaklara yaklaşık 1 milyar 124 milyon lira kaynak sağlandığını ve bu halka arzlara 1 milyon 22 bin yatırımcının katıldığını belirtti .
Ergun , Arzum Elektrikli Ev Aletleri'nin halka arzına ilişkin şunları kaydetti : \ " 43 kat talebin geldiği 260 milyon lira tutarındaki halka arzla yaklaşık 190 bin yatırımcıya yaptığı satışla çok başarılı bir halka arz gerçekleştirmiştir . Bu başarılı halka arzdan dolayı Arzum Elektrikli Ev Aletleri'nin kıymetli yöneticilerine ve çalışanlarına , Yapı Kredi Yatırım'ın kıymetli yöneticilerine ve çalışanlarına SPK ve borsa uzmanlarına emeği geçen herkese çok teşekkür ediyorum . Arzum Elektrikli Ev Aletleri'ne borsamıza hoşgeldiniz diyorum . \ "
Gelecek yıl halka arzların artarak devam edeceğini belirten Ergun , \ " Bildiğiniz üzere kasım ayında resmi gazetede yayımlanan düzenlemeyle borsada işlem görmeye başlayan şirketlere 2 puan kurumlar vergisi indirimi gelmişti gerek bu teşvikle gerekse piyasa koşulları nedeniyle 2021 yılında da halka arzların artarak devam etmesini bekliyoruz\ " dedi . \ " ARZUM'UN BAŞARILARLA DOLU TARİHİNDE YENİ BİR DÖNEME GİRİYORUZ\ "
Arzum Elektrikli Ev Aletleri CEO'su Mete Zadil , Arzum Elektrikli Ev Aletleri'nin 2021'de 55'inci yılını dolduracağını belirterek , Türkiye'de 50 yaşından büyük şirket sayısının az olduğunu söyledi .
Zadil , \ " Çok başarılı geçen ve bireyselde 53,6 kat kurumsalda 18,7 kat talep gören sürecin ardından bugün Arzum'un başarılarla dolu tarihinde yeni bir döneme giriyoruz\ " ifadesini kullandı .
Arzum Elektrikli Ev Aletleri'nin ürünleriyle müşterilerin hayatını kolaylaştırdığını kaydeden Zadil şöyle devam etti : \ " Üç ana alanda faaliyet gösteriyoruz ; mutfak aletleri , kişisel bakım ve elektrikli ev aletleri Türkiye'de sektöründe marka bilinirliği ve hane penetrasyonunda ilk üç şirketten biriyiz . Türkiye'nin ve dünyanın tanınmış tasarım ofisleriyle çalışıyoruz . Tasarım ve inovasyon alanında sadece son 3 yılda 30'un üzerinde ulusal ve uluslararası ödülün sahibi olduk . \ "
Zadil , Arzum'un çok köklü ve dayanıklı bir şirket olduğuna dikkati çekerek , \ " Geçtiğimiz 5 yılda pandemi de dahil olmak üzere birçok olaya rağmen her koşulda performansını korudu . Yalın ve dayanıklı bir iş modelimiz var . Satışlar , favök , net karlılık büyürken net işletme sermayesi , borçluluk hep kontrol altında tutuldu . Son dönemde öz kaynaklarımız büyüdü . Temettü dağıttık . Net borç favök oranını bununla beraber düşürdük . Covid - 19 süreci de şirketimizin dayanıklı iş modeli için çok güzel test bir ortamı sundu\ " değerlendirmesinde bulundu .
Şirketin sağlıklı ve sürdürülebilir büyümesine devam edeceğini ifade eden Zadil , şu ifadeleri kullandı : \ " Sağlam temellere sahip çıkarak , kuvvetli bir strateji eşliğinde , kurumsal yapıyı ve şeffaflığı koruyacağız . Sağlıklı ve sürdürülebilir büyüyeceğiz . FAVÖK , net işletme sermayesi , büyüme dengesini gözeteceğiz . Ürünlerimizi kullanan herkesi dört kulak dinleyeceğiz . İhracatta büyüyeceğiz , Türk kahvesi misyonumuzu sürdüreceğiz . Ar - Ge ve inovasyona hep odaklanacağız . Halka açılarak başarılarımıza yeni ortaklar davet ettik talep toplama sürecinde hisselerimize ilgi gösteren bize destek veren tüm yatırımcılarımıza teşekkür ediyorum . \ " \ " HALKA AÇILMAK İSTEYEN ŞİRKETLERE DE İLHAM VERECEĞİNİ DÜŞÜNÜYORUZ\ "
Halka arza aracılık eden Yapı Kredi Yatırım Genel Müdürü Yılmaz Arısoy törendeki konuşmasında , \ " Yapı Kredi Yatırım olarak , liderliğini yürüttüğümüz ve bu yıl gerçekleşen en yüksek talep tutarlı arz olan Arzum halka arzını , geniş bir katılımla başarılı bir şekilde tamamlamanın gururunu yaşıyoruz . Bu süreçte destek veren 22 kurumdan oluşan konsorsiyum üyelerimize ve yatırımcılara teşekkür ediyoruz\ " ifadesini kullandı .
Toplam talebin 11,3 milyar lira olarak gerçekleştiğini belirten Arısoy , şunları kaydetti : \ " Arzın büyük bir kısmının dağıtımının yapıldığı bireysel yatırımcılardan toplam halka arz büyüklüğünün 53,6 katı talep geldi . 207 bin farklı bireysel yatırımcının , yatırım ve emeklilik fonlarının ağırlıkta olduğu 243 kurumsal yatırımcının talepte bulunduğu bu geniş katılımlı işlemin önümüzdeki dönem için de referans niteliğinde olmasını bekliyor , Arzum halka arz sürecinin borsamızda halka açılmak isteyen şirketlere de ilham vereceğini düşünüyoruz . Süreçte yönlendirmeleriyle destek veren Sermaye Piyasaları Kurulu ve Borsa İstanbul'a teşekkür ediyoruz . \ "
Arısoy , \ " Yapı Kredi Yatırım olarak , bu yıl TSPB tarafından verilen Borsa İstanbul Pay piyasaları ve VIOP piyasalarında en yüksek işlem hacmine sahip lider aracı kurum ödüllerini almış bir kurum olarak , böyle başarılı bir halka arza aracılık yapmaktan , sermaye piyasalarımızın gelişmesine katkıda bulunmaktan dolayı mutluyuz\ " değerlendirmesinde bulundu .

Daha önce yaptığı açıklamalar ile Bitcoin ve Dogecoin'in değerinin artmasına yol açan Elon Musk son paylaşımı ile bir kripto para biriminin daha değerini katlamasına neden oldu .
Ancak bu seferki artış Musk'ın daha önce \ " Signal kullanın\ " tweet'inde olduğu gibi bir yanlış anlaşılmadan kaynaklandı .
Kripto para piyasası Elon Musk'ın Twitter'daki paylaşımlarının etkisiyle şekillenmeye devam ediyor .
Gezegenimizin en zengin ikinci insanı konumund olan Musk’ın Twitter üzerinden yaptığı bir paylaşım ‘MarsCoin’ isimki kripto paranın değerinin kısa sürede artmasına neden oldu .
Kripto para borsası Binance’nin CEO’su Changpeng Zhao’nun kendi kripto para birimini çıkarması yönünde yaptığı paylaşıma cavap veren Musk , " Kesinlikle bir MarsCoin olacak " ifadesini kullandı .
Musk’ın bu cevabı kısa sürede halihazırda adı MarsCoin olan bir kripto paranın yükselmesine neden oldu .
Musk'ın geçtiğimiz dönemde WhatsApp'ı eleştirmek için attığı \ " Signal kullanın\ " tweet'i de yanlış Signal hissesinin yükselmesine neden olmuştu .
ÖNCE ARTTI , SONRA DÜŞTÜMarsCoin bu paylaşımdan kısa süre sonra 2.5 dolar değere ulaştı .
Musk’ın paylaşımından önce söz konusu kripto paranın değeri 0.7 dolar bandındaydı .
Kısa sürede yaşanan artışın ardından MarCoin yeniden 0.5 dolar bandına geri döndü .
Musk , daha önce profiline " Dogecoin " veya " Dogecoin CEO’su " ifadelerini sabitlemiş ve dikkatleri üzerine çekmişti .
Musk bu paylaşımı yaptıktan sonra Dogecoin'in değeri hatırı sayılır oranda artmıştı .
Geçtiğimiz haftalarda Musk’ın sahibi olduğu ABD'li elektrikli otomobil üreticisi Tesla , Bitcoin’e 1,5 milyar dolar yatırdıklarını açıklamıştı .

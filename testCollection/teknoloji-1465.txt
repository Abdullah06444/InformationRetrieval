Dünyanın en büyük sosyal medya platformlarından Twitter'ın da Türkiye'de temsilci atayacağı öğrenildi . Twitter , erişim yavaşlatma uygulamasına kısa süre kala Türkiye'nin şartlarını kabul edeceğini bildirirken , şu ana kadar yasal düzenleme gereği adım atmayan tek platform olarak Pinterest kaldı .
Günlük erişimi 1 milyondan fazla olan yurtdışı kaynaklı sosyal ağ sağlayıcıların Türkiye'de temsilci atamasına yönelik düzenleme kapsamında , uzun süredir temsilci atama kararını hayata geçirmeyen ve bu nedenle reklam cezasıyla karşılaşan Twitter'ın da düzenlemeye uymayı taahhüt ettiği belirtildi .
Sabah gazetesiniden Barış Şimşek'in sektör kaynaklarına dayandırdığı haberine göre , bir süredir Türkiye'den reklam alamama cezasıyla karşı karşıya olan Twitter , yasal yükümlülüklerini yerine getirme kararı alarak , bant daraltma cezasından kaçınmış olacak .
Böylece , Türkiye'de aktif olarak kullanılan yabancı sosyal medya kanallarından Pinterest hariç tamamı , Türkiye'de temsilci bulunduracağını açıklamış oldu .
Sosyal medya şirketlerinin Türkiye'de temsilci bulundurmasını öngören düzenlemenin 1 Ekim 2020 itibarıyla yürürlüğe girmesinin ardından , Türkiye'de ilk temsilci atama kararını , Rus VK platformu vermişti .
TWITTER BANT DARALTMA CEZASINDAN KURTULACAK5651 sayılı Kanunun ek 4'üncü maddesi kapsamında , Türkiye'de temsilcilik açmayı kabul etmeyen şirketlere daha önce yaptırımların ilk adımı olarak 10 milyon lira , ikinci adımında 30 milyon lira olmak üzere , toplamda 40 milyonar lira ceza kesilmişti .
YouTube , TikTok ve Facebook gibi sosyal medya platformları ise para cezalarının ardından temsilci atamaya karar vermişti .
Para cezalarına rağmen Türkiye'de temsilci atamayan Twitter , Periscope ve Pinterest'e Ocak 2021 itibarıyla reklam yasağı cezası verilmişti .
Twitter , temsilci atama yönünde verme kararıyla , kısa süre sonra uygulanacak bant genişliği daraltma cezasını almamış olacak .
Pinterest ise temsilci ataması yapmadığı takdirde erişimi yavaşlatan bant daraltma cezasıyla karşılaşacak .
Atama yapmayan platformlardan Periscope'un ise , faaliyetlerine mart ayında son vereceği daha önce açıklanmıştı .

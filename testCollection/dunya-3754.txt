İspanya'nın başkenti Madrid'de , şehir merkezinde bir binada gaz kaçağı nedeniyle meydana gelen patlamada 3 kişinin hayatını kaybettiği , 10 kişinin yaralandığı bildirildi .
Yerel saatle 15.00 ( TSİ 17.00 ) sıralarında Madrid'in merkezindeki Puerto de Toledo Mahallesi'ndeki bir apartmanda patlamada oldu .
Madrid'deki yerel yöneticiler , itfaiye ve sivil koruma ekipleri ile görgü tanıklarının verdikleri bilgilerde , patlamanın binadaki doğal gaz bakım ve kontrolü sırasında meydana geldiği açıklandı .
Bölgedeki La Paloma Kilisesi'ne ait olan binanın , din adamlarının toplantı mekanı ve lojmanı olarak kullanıldığı öğrenildi .
Madrid Valisi Jose Manuel Franco Pardo , 6 katlı binaya büyük hasar veren patlamada 85 yaşındaki bir kadın ile iki erkeğin hayatını kaybettiğini , doğal gaz kontrolünü yapan görevlinin ise kayıp olduğunu belirtti .
Hastaneye kaldırılan 10 yaralıdan birisinin durumunun ağır olduğu bildirildi .
Patlamanın olduğu yerin çevresindeki tüm binalar tedbir amaçlı boşaltılırken , güvenlik koridoruna alınan bölgede itfaiye ve sivil yardım ekipleri çalışmalarına devam ediyor .
Diğer yandan patlama anında binada çok az kişinin bulunmasının , hemen yanındaki yaşlı bakımevi ve okulda bulunanların herhangi bir zarar görmemesinin daha büyük kayıpları önlediği belirtildi .
Yetkililer , Madrid'de geçen hafta yağan kardan dolayı bugün açılan okulların bahçelerinin halen karla kaplı olmasından dolayı öğrencilerin sınıflarından çıkarılmadığını söyledi .
Patlamanın etkisiyle etrafa yayılan beton ve cam parçaları çok sayıda araçta hasar oluşturdu .
İLK GÖRÜNTÜLER : MADRİD'DE ŞİDDETLİ PATLAMA

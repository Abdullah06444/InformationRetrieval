200 milyon liralık bütçesi ve modern mimarisiyle uzay ve havacılık alanında Türkiye'nin en önemli merkezi durumuna gelecek Gökmen Uzay Havacılık ve Eğitim Merkezi'nin inşaatı sürüyor .
Bursa Ticaret ve Sanayi Odası ( BTSO ) tarafından ' ' Gökmen Projesi ' ' kapsamında yapımına başlanan , Türkiye'nin ilk uzay temalı merkezinin inşaatı yükseliyor . \nBilim , Sanayi ve Teknoloji Bakanlığı , Türkiye Bilimsel ve Teknolojik Araştırma Kurumu ( TÜBİTAK ) ve Bursa Büyükşehir Belediyesinin destekleriyle 13 bin metrekare alanda yapımı devam eden Gökmen Uzay Havacılık ve Eğitim Merkezi ( GUHEM ) , tamamlandığında Avrupa'da en iyi , dünyada ise ilk 5 havacılık ve uzay merkezinden birisi olacak . \nUzay ve havacılıkla ilgili eğitim amaçlı düzenek ve sergilerin yer alacağı GUHEM , 200 milyon liralık bütçesi ve modern mimarisiyle uzay ve havacılık alanında Türkiye'nin en önemli merkezi durumuna gelecek .
MERKEZİN BİR YIL İÇİNDE TAMAMLANMASI PLANLANIYOR\nYaklaşık 150 interaktif düzenek , havacılık öğrenme ve uzay inovasyon merkezi ile dikey rüzgar tüneli gibi birbirinden farklı uygulamaların yer alacağı GUHEM'in ilk katında modern uçuş simülatörleri yer alacak . \n\ " Uzay katı\ " olarak adlandırılan ikinci katta ise atmosfer olayları , güneş sistemi , gezegenler ve galaksilere ilişkin bilgiler sunulacak .
Bu kattaki yer çekimsiz alan ile merkeze gelen ziyaretçiler uzay ortamını tecrübe edebilecek . \nGeçen ağustos ayında temeli atılan merkezin bir yıl içinde tamamlanması planlanıyor . \n\ " TÜRKİYE'NİN İLK ASTRONOTUNU BURSA'DAN ÇIKARMAYI HEDEFLİYORUZ\ " \nBTSO Yönetim Kurulu Başkanı İbrahim Burkay , yaptığı açıklamada , merkezin , ilk ve orta öğretim düzeyindeki gençlerin uzay ve havacılık konusundaki farkındalığını artıracağını söyledi . \nMerkezde , sergi alanlarının yanı sıra çocukların ilgisini çekecek eğitim programlarının gerçekleşeceği atölye ve laboratuvarların da yer alacağını belirten Burkay , şunları kaydetti : \n\ " Uzay havacılık sektörlerinde söz sahibi olan ülkeler kendi astronotlarını da yetiştiriyor . Artık yerli uydusunu üretme noktasına gelen ülkemizde uzay ve havacılık konusunda gençlerimizde daha fazla farkındalık oluşturmalıyız . Bu anlamda bizler de yeni neslin uzay ve havacılık alanında bilinçlenmesini ve yıllara yayılan bu çalışmalar sonucunda da Türkiye'nin ilk astronotunu Bursa'dan çıkarmayı hedefliyoruz . \ "

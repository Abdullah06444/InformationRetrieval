ABD Merkez Bankası ( Fed ) yılın ilk toplantısında politika faizini değiştirmedi .
Federal Açık Piyasa Komitesi'nin karar metninde bir sonraki faiz artışına yönelik ipucu verilmedi .
ABD Merkez Bankası ( Fed ) yılın ilk toplantısında politika faizini sabit tutma kararı aldı .
Fed'in para politikalarını belirleyen Federal Açık Piyasa Komitesi'nin ( FOMC ) toplantısı sona erdi .
İki gün süren toplantının ardından yayınlanan karar metninde , FOMC üyelerinin politika faizini yüzde 0,50-0,75 aralığında sabit tutma kararını oybirliğiyle aldığı bildirildi .
ABD ekonomisinin \ " ılımlı\ " büyümesini sürdürdüğü belirtilen metinde , aralık ayında yapılan son FOMC toplantısından sonraki verilerin , iş gücü piyasasının güçlenmeye devam ettiğini gösterdiği kaydedildi .
Fed yetkilileri , karar metninde önceki aylarda olduğu gibi \ " Ekonomik görünüme ilişkin kısa vadeli riskler aşağı yukarı dengelenmiş gözüküyor ' ' ifadesine yer verilmesini uygun gördü . Metinde , ayrıca yatırımların zayıf kalmayı sürdürdüğü ve ekonomik şartların ancak kademeli faiz artışlarına izin vereceği beklentisi yinelendi . Öte yandan , önceki aylardakinden farklı olarak ülkedeki tüketicilerin ve iş dünyasının ekonomiye güveninin son dönemde yükseldiği kaydedildi . Buna karşın , metinde bir sonraki faiz artışına yönelik herhangi bir ipucu verilmedi . Analistler , Fed'in faiz artış zamanlanmasına ilişkin ketum tutumunu yeni yönetiminin mali politikalarına yönelik belirsizliğin sürmesine dayandırıyor . Fed'in bir sonraki toplantısı 14-15 Mart tarihlerinde gerçekleştirilecek . Fed Başkanı Janet Yellen , toplantının ardından basın mensuplarının karşısına geçecek . \nDOLARDA DÜŞÜŞ KALICI OLACAK MI ? DOLAR DÜŞTÜ , ALTIN DEĞER KAZANDI\nFed'in kararı öncesinde 1,0739 seviyesinde seyreden euro / dolar paritesi , faizleri sabit tutma kararın ardından 1,0769'a yükseldi . Güne 3,78'in üzerinde başlayan dolar / TL ise Fed'in kararını takiben uluslararası piyasalarda 3,7663'e geriledi . Öte yandan , 10 yıllık ABD devlet tahvili getirisi yüzde 2,46'dan yüzde 2,49'a çıktı . Altının onsu ise Fed'in faizleri sabit tutması ve mart toplantısına dair işaret vermemesiyle 1.204 dolardan 1.207 dolara çıktı . Brent tipi petrolün varil fiyatı ise 56,30 dolardan 56,72 dolara yükseldi . Açıklama öncesi dalgalı seyreden ABD borsaları , kararın hemen ardından yükselişe geçti . Şu sıralar , Dow Jones Endeksi yüzde 0,23 , SP 500 Endeksi yüzde 0,08 ve Nasdaq Teknoloji Endeksi de yüzde 0,32 artışla işlem görüyor .

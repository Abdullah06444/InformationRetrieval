ABD’de 68 yıl sonra ilk kez idam cezası alan Lisa Montgomery isimli kadının bugün gerçekleştirilmesi beklenen idamı geçici olarak durduruldu .
Amerika Birleşik Devletleri'nin Indiana eyaletinde federal hakim ülkede idam cezası alarak uygulanması için sırada bekleyen tek kadın olan Lisa Montgomery'nin idamını geçici olarak durdurdu .
ABD’de daha önce 8 Aralık günü idam cezası uygulanması beklenen Lisa Montgomery isimli mahkumun cezası ertelenmişti .
Temyiz mahkemesi durum ile ilgili kararı yeniden görüşerek 52 yaşındaki Lisa Montgomery’in idam cezasının uygulanacağı tarihi 12 Ocak olarak açıklanmıştı .
Cinayetten hüküm giyen Montgomery'nin akıl sağlının yerinde olmadığına karar veren hakim mahkumun devletin kendisine verdiği cezanın gerekçelerini anlamasının mümkün olmadığını belirtti .
Temyiz mahkemesi de kararı onadı .
8 AYLIK HAMİLE KADINI BOĞARAK ÖLDÜRMÜŞTÜNormalde 12 Ocak'ta zehirli iğne ile idam edilmesi öngörülen Montgormey 2007 yılında 8 aylık hamile olan Bobbie Jo Stinnet'i kaçırmak ve boğarak öldürmekten suçlu bulunmuştu .
Montgomery cinayet sonrası bebeği de annesinin karnından keserek çıkarmış ve bebek hayatta kalmıştı .
Yürütmeyi durdurma kararından sonra mahkeme tekrar toplanarak Montgomery'nin idam edilmesi için akıl sağlığının yeterince iyi olup olmadığını belirleyecek .
Montgomery'nin avukatı Kelly Henry yürütmeyi durdurma kararını memnuniyetle karşıladıklarını ve müvekkilinin kötüleşen sağlık durumunu kanıtlamaya çalışacaklarını açıkladı .
Kelly daha öncesinde de müvekkilinin bu suçu ömür boyu maruz kaldığı şiddet , suistimal ve tecavüzlerin etkisiyle işlediğini belirterek ABD Başkanı Donald Trump'tan af talep ederek cezanın ömür boyu hapse çevrilmesini istemişti .
YALAN SÖYLEDİĞİ ORTAYA ÇIKTIMahkemede cinayeti işlediği sırada hamile olduğunu ve bu sebeple akli dengesinin yerinde olmadığını iddia eden Lisa Montgomery’in yapılan araştırmalar sonucunda yalan söylediği ortaya çıkmıştı .
4 çocuk annesi olan Montgomery’in , 4. doğumundan sonra tüplerini bağlattığı ve bir daha hamile kalmasının mümkün olmadığı ortaya çıkmıştı .

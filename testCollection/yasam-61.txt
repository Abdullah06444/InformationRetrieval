TIMSB Productions’ın , yapımcılığını Timur Savcı ve Burak Sağyaşar’ın gerçekleştirdiği yeni dizisi Teşkilat TRT 1'de ekran yolculuğuna bu akşam başlıyor .
Yönetmenliğini Yağız Alp Akaydın’ın üstlendiği , başrolünde Çağlar Ertuğrul , Deniz Baysal Yurtcu , Mesut Akusta , Ezgi Eyüboğlu , Ezgi Şenler , Mehmet Usta , Tuncer Salman , Nihat Altınkaya’nın yer aldığı Teşkilat , yedi vatan sevdalısı istihbaratçının heyecan ve gerilim yüklü olağanüstü operasyonlarını ekrana taşıyacak .
Başkent Ankara büyük bir prodüksiyona ev sahipliği yaparken , MİT’in savaş teknolojisinde kullandığı bazı yöntemler de ilk kez bu dizi ile ekrana taşınacak .
Dizinin kahramanlarına hayat verecek olan oyuncular , karakterlerini canlandırmak için derinlemesine araştırmalar yaptılar ; gerçek olayların dokümanlarından ve konunun uzmanlarından eğitim aldılar .
Türk Milli İstihbaratının kuruluşundan bu yana imza attığı olağanüstü başarıların nefes kesici hikayeleri , Teşkilat’ta gün yüzüne çıkacak .
DİZİNİN GENEL HİKAYESİSınır ötesi operasyonlarda adeta destan yazan İHA ve SİHA’ların merkezine bir saldırı düzenlenir .
Saldırıda ülkenin güvenliğini sağlayan mühendisler öldürülür ve merkezde bulunan önemli bilgiler çalınır .
Saldırıyı düzenleyen karanlık yapıyla daha etkin mücadele için bir tim kurulmasına karar verilir ve bu görev teşkilatın en kıdemli isimlerinden Mete Bey’e verilir .
Birçok gizli operasyona imza atacak ve çalınan bilgilerle kurulacak hain tuzakları önleyecek bu tim için , her biri alanında uzman , ülkenin en başarılı istihbaratçıları seçilir .
Ancak görevi kabul etmeleri için çok önemli bir şart vardır : Ölmeyi kabul etmeleri !
Hepsi resmi olarak ölecek ve cenaze merasimleri yapılacaktır !
En yakınları da dahil olmak üzere kimse yaşadıklarını bilmeyecektir .
Vatan için çok önemli bu görevi kabul eden herkes ; aileleri ve kendilerini tanıyanlar için , artık birer ölü olacaktır …
Mete Bey ekipte yer almasını düşündüğü isimlere tek tek ölmeyi teklif eder .
Ekip üyeleri içlerindeki vatan sevdasıyla arkalarında ailelerini bırakarak bu teklifi kabul ederler .
Artık , kimsenin varlıklarını bilmediği insanlar olarak görevleri , İHA - SİHA merkezine baskın düzenleyen teröristleri ve onların işbirlikçilerini ortaya çıkararak , şehit edilen mühendislerin intikamını almaktır .
Vatan uğruna ‘yaşarken ölen’ bu ekip , yaşadıklarını hiç kimseye belli etmeden zorlu operasyonlara imza atacaklardır .
Bir yandan da geride bıraktıkları sevdiklerinin hayatlarını uzaktan izleyecek , yanlarında olamasalar da ellerini tutmaya çalışacaklardır .

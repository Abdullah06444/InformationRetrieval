Sosyal medyada paylaşılan her türlü içerik ABD'de kabul edilen \ " Dijital Binyıl Telif Hakkı Yasası\ " na göre denetleniyor , herhangi bir hak ihlalinde ilgili içerik kaldırılıyor .
Sosyal medyada paylaşılan her türlü ses , görüntü ve veri içeriğinin ABD'de kabul edilen \ " Dijital Binyıl Telif Hakkı Yasası'na ( DMCA ) göre denetlendiği , herhangi bir hak ihlalinin tespiti halinde ülke kanunlarına bakılmadan ilgili içeriğin kaldırılabildiği ve söz konusu hesapların kapatılabildiği bildirildi . Twitter ile Youtube'un diğer sosyal paylaşım sitelerine göre telif konusunda daha hassas olduğunu belirten uzmanlar , Twitter'da herhangi bir hesabı şikayet eden kişinin gerçek ya da sahte hesap olmasına bakılmadığını , yaptırım için telif hakkı ihlaline ilişkin eylemlere dikkat edildiğini kaydetti . Marmara Üniversitesi İletişim Fakültesi Doktor Öğretim Üyesi ve Dijital İletişim Uzmanı Ali Murat Kırık , dijital medyanın gelişmesiyle sosyal medyada telif haklarının ön plana çıktığını belirtti . Kırık , telif haklarının \ "
Youtube\ " , \ "
Twitter\ " , \ "
Facebook\ " ve \ "
Instagram'da çeşitli şekillerde korunduğuna dikkati çekerek , \ " Sosyal ağlar küresel ölçekte faaliyet gösterdiği için Türkiye'deki ' 5846 sayılı Fikir ve Sanat Eserleri Kanunu ' yeterli olmamaktadır . Ancak sosyal medya aracılığıyla paylaşılan her türlü ses , görüntü ve veri içeriği ' Dijital Binyıl Telif Hakkı Yasası'na ( DMCA ) tabidir . Yerel ülke kanunlarına bakılmaksızın hak ihlalinin tespiti sağlanırsa ilgili içerik kaldırılabiliyor , içeriğe erişim devre dışı bırakılabiliyor hatta hesaplar kapatılabiliyor veya erişim tamamen engellenebiliyor\ " dedi . \ " KAMUOYUNDA YANLIŞ BİR ALGI SÖZ KONUSU\ "
Telif haklarını ihlal eden bir içerikle ilgili şikayet süreci hakkında da bilgi veren Kırık , şöyle devam etti : \ " Telif haklı bir içeriğin kaldırılabilmesi için mutlak suratle telif hakkına sahip kullanıcı tarafından bildirimin gerçekleştirilmesine gerek yoktur . Herhangi bir kullanıcının da bu şikayeti yapması içeriğin kaldırılmasını sağlamaktadır . Kamuoyunda bu konuda yanlış bir algı söz konusu . Bir anda , birden çok kullanıcının içeriği şikayet etmesi ya da çok fazla takipçiye sahip bir hesabın herhangi bir iletiye yönelik geri bildirim sağlaması demek o içeriğin kaldırılacağı anlamına gelmez . Her sosyal paylaşım ağının da kendine özgü birtakım yöntemleri bulunuyor . Bu noktada Twitter ve Youtube , diğer sosyal paylaşım ağlarına göre biraz daha ağır şartlara sahip . Twitter olası bir telif hakkı ihlali durumunda , söz konusu içerikleri otomatik olarak silmek yerine hesapları askıya alma yoluna gidiyor hatta kullanıcıya bir bildirim göndermeden doğrudan silebiliyor . Nitekim kullanıcı sözleşmesinde de bu ibareler yer alıyor . Ancak sözleşmeler detaylı bir şekilde okunmadığı için kullanıcıların birçoğu mevcut durumdan haberdar olamıyor . \ "
Kırık , Youtube'daki görüntü ve ses tanıma özelliği nedeniyle yüklenen içeriklerin , herhangi bir telif hakkına sahipse otomatik olarak silinebileceğini kaydetti .
Bu durumun ihlallerin minimum düzeye indirgenmesini sağladığını aktaran Kırık , \ " Youtube , müzik eserleri için 2016 yılında Amerikan Ulusal Müzik Yayıncıları Derneği ile anlaşarak , telif haklarına yönelik koruma önlemlerini aldı . Facebook ve Instagram'da bu durum telif hakları ihlallerinde içeriğin doğrudan şikayet edilmesi ve çevrim içi ortamda form doldurulmasıyla sağlanıyor . \ " değerlendirmesini yaptı .
Avukat Burçak Ünsal da sosyal medya organlarında , telif nedeniyle içerik kaldırılması ile bir hesabın kısıtlanması veya askıya alınmasının hukuki temelde farklılıklar içerdiğini söyledi . \ " Twitter\ " , \ " Youtube\ " ve \ " Google\ " gibi büyük şirketlerin Dijital Binyıl Telif Hakkı Yasası'na tabi olduğunu dile getiren Ünsal , bu kanun çerçevesinde telif hakkı ihlaline dair bir ihbar geldiğinde konuyla ilgili herhangi bir işlem yapmadan bırakılmadığını kaydetti .
Ünsal , bu konuda çok büyük cezalar verildiğini vurgulayarak , \ " Dijital Binyıl Telif Hakkı Yasası'na göre telif hakkı ihlalinde ortak olma gibi bir durum söz konusu . Burada başvuruyu yapanın telif hakkının gerçek sahibi olup olmadığını anlamaları gerekiyor . Bunun için Youtube'un özel bir sistemi var . Telif hakkı sahipleriyle içerik sözleşmesi yapıyor . Bu sayede içeriğin gerçekten o kişiye ait olup olmadığını teyit edebiliyor fakat Twitter'ın bildiğim kadarıyla böyle bir yöntemi yok . \ " diye konuştu . \ " HUKUK GÜVENLİĞİ İLKESİ BAKIMINDAN BEN BU YÖNTEMİ DOĞRU BULMUYORUM\ "
Twitter'da herhangi bir şikayette içeriğin kaldırıldığını , mağdur olan kişiye telif hakkıyla ilgili ihtilafın taraflarca çözüldüğü takdirde hesapların açılabileceğinin bildirildiğini kaydeden Ünsal , şöyle devam etti : \ " Hukuk güvenliği ilkesi bakımından ben bu yöntemi doğru bulmuyorum . Şikayeti yapan elektronik posta sahibinin gerçekten o kişi ya da kurum mu olduğunun , resmi ya da tüzel kişilikse en azından kurumsal e - mail adresinden başvuru yapılıp yapılmadığının incelenmesi gerekiyor . ' Bu maille hangi kurumu temsil ediyorsunuz , o kurumun resmi mail adreslerinden bize bir yazı yazın ' ya da ' Avukat aracılığıyla temasa geçin ' tarzıyla biraz daha mesnetli hareket edilmesi iyi olur . Çünkü milyonlarca üyesi olan bir hesabın gerçekten hakkı olup olmadığına bakılmaksızın askıya alınması , içeriğinin kaldırılması gibi aslında çok ağır sayılabilecek bir işlem yapılıyor . Herhangi bir adresten , kötü niyetli kişilerce yapılan başvuruların da bu anlamda başarılı olmasının önü açılır . Bu da bir hukuki aykırılıktır aslında . \ "
MAYMUN NARUTO SELFİE'SİNİN TELİF HAKKI FOTOĞRAFÇIYA GİTTİ

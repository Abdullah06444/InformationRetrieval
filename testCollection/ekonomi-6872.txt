Ticaret Bakanı Pekcan , esnaf ve sanatkarlar ile gerçek kişi tacirlere yönelik destekler için 2 milyondan fazla başvuru geldiğini söyledi .
Ticaret Bakanı Ruhsar Pekcan , Ekonomi Muhabirleri Derneği ( EMD ) Yönetim Kurulu Başkanı Turgay Türker ve Yönetim Kurulu üyelerini kabul etti .
EMD'nin faaliyetlerine ilişkin bilgi alan Pekcan , ekonomi muhabirlerinin gündeme ilişkin sorularını yanıtladı .
Yeni tip corona virüs ( Covid - 19 ) salgınının tüm dünyada hem arz hem talep yönüyle bir şok yarattığını ve İkinci Dünya Savaşı'ndan sonra görülen küresel anlamda en büyük ekonomik krize neden olduğunu ifade eden Pekcan , aşının yaygın kullanımıyla beraber 2021 yılında salgından kurtulmayı ümit ettiklerini söyledi .
Pekcan , mutasyona uğramış Covid - 19'un Avrupa'da hızla yayılmasının da Türkiye'yi olumsuz etkilediğine dikkati çekerek , bu süreci Türkiye'nin iyi yönettiğini , vaka sayılarının kontrol altına alındığını bildirdi .
En önemli konulardan birinin de Türkiye'nin sağlık sistemi ve bu sistemdeki \ " sosyal devlet anlayışı\ " olduğuna işaret eden Pekcan , bu yaklaşımın Türkiye'nin bütün dünyadan pozitif ayrışmasını sağladığını dile getirdi .
Pekcan , sadece sağlık değil , ekonomik hayatın da salgın sürecinden etkilendiğini hatırlatarak , bu anlamda restoranlar , kafeler gibi yerler ile turizm ve ulaştırma gibi sektörlerin , esnaf ve sanatkarların en çok etkilenen kesimler olduğunu ifade etti .
Bakan Pekcan , \ " İlk günden itibaren devletimiz , Sayın Cumhurbaşkanı'mızın himayelerinde hayata geçirilen Ekonomik İstikrar Kalkanı Paketi'nin kapsamını sürekli geliştirerek , hem finansman hem istihdam desteğiyle iş dünyamızın yanında oldu\ " diye konuştu . \ " DEVLETİMİZ , TİCARET ERBABIMIZIN YANINDA OLMAYA DEVAM EDECEK\ "
Salgının başından bu yana esnaf ve sanatkarlara yönelik TESKOMB ve Halkbank aracılığıyla da gerek kredi ödemelerinin ertelenmesi gerekse düşük faizli kredi destekleri sağlandığını vurgulayan Pekcan , bu süreçte sel ve deprem felaketleri yaşandığını , bunlara yönelik de TESKOMB üzerinden 50 bin liraya kadar hibe desteği sağlandığını anımsattı .
Pekcan , bunlarla birlikte , Cumhurbaşkanı Recep Tayyip Erdoğan'ın geçen ay açıkladığı esnaf ve sanatkarlar ile gerçek kişi tacirlere yönelik \ " gelir kaybı desteği\ " ve \ " kira desteği\ " ile Covid - 19'dan etkilenen işletmelerin yanında olduklarını belirterek şu değerlendirmede bulundu : \ " Söz konusu desteklere yönelik talepleri ve başvuruları 30 Aralık 2020 itibarıyla almaya başladık . Burada en çok etkilenen 133 iş kolunu tespit ettik , internet sitemizde yayımladık . Bunlarla ilgili faal olan ticari işletmelerde basit usulde vergiye tabi olanlardan , esnaf ve sanatkarlardan , vergi muafiyeti olan kaybolmaya yüz tutmuş meslekleri icra eden esnaf ve sanatkarlarımızdan kimlerin yararlanabileceklerini ilan ettik . 11 Ocak Pazartesi akşamına kadar başvuru sürecini uzatmıştık , gerekirse yine uzatırız . Şu ana kadar 2 milyonun üzerinde başvuru var . Gelir kaybı desteğine 1 milyon 300 binin üzerinde , kira desteğine 754 bin civarında müracaat eden esnafımız var . Devletimiz her zaman olduğu gibi bu zor günlerde ticaret erbabımızın yanında olmuştur , bundan sonra da olmaya devam edecektir . \ " \ " KİRACI İLE KİRALAYANLARIN BEYANLARININ ÖRTÜŞMESİ GEREKİYOR\ "
Desteğe müracaatlarda Ticaret Bakanlığındaki veri sistemiyle Hazine ve Maliye Bakanlığındaki sistemin karşılıklı mutabakatını sağlamak için çalışma yapıldığını belirten Pekcan , \ " Bunlar tamamlanır tamamlanmaz da inşallah ocak ayı içinde bu ödemelerin mümkün olan en kısa zamanda gerçekleştirilmesi için elimizden geleni yapıyoruz\ " ifadelerini kullandı .
Pekcan , Hazine ve Maliye Bakanlığı ile yürüttükleri mutabakatları bu hafta sonuna kadar tamamlamayı hedeflediklerine dikkati çekerek , \ " Tabii kira desteği de olduğu için kiralayanın verileriyle kiracının beyanlarının örtüşmesi gerekiyor . Bunlar örtüşmediği zamanda da bu defa belki kira ödemesi veya kontrat sorgulaması yapmamız gerekecek\ " dedi .
Ayrıca , bazı otobüs , servis ve taksi şoförlerinin de kira desteğine müracaat ettiği bilgisini veren Pekcan , \ " Bunlar kira hakları söz konusu olmayan iş kollarımız . Bunlar da kontrol ediliyor\ " dedi .
Bakan Pekcan , söz konusu desteklerin bütçeye maliyetinin sorulması üzerine , bu destekler için 5 milyar liralık bir bütçe ayrıldığını dile getirdi .
FAHİŞ FİYAT FIRSATÇILARINA 12 MİLYON LİRAYA VARAN CEZAHaksız fiyat artışı yapan işletmelere yönelik denetimlerin ve yaptırımların sorulması üzerine de Bakan Pekcan , öncelikle salgını fırsat bilerek fahiş fiyat uygulamak isteyenlere karşı Reklam Kurulunu devreye aldıklarını söyledi .
Pekcan , salgınla birlikte İç Ticaret Genel Müdürlüğü bünyesinde Haksız Fiyat Değerlendirme Kurulu'nu oluşturduklarını belirterek şunları kaydetti : \ " Bu kurulda 13 üye var , 8'i kamu kuruluşları , diğerleri TOBB , TESK , üretici birlikleri , tüketici birlikleri ve perakende sektörü temsilcilerinden oluşuyor . Yapılan denetimler sonucunda karara varılması belki zaman alıyor , tüketici bir şey gördüğü zaman hemen onu satanı cezalandırmamızı bekliyor ama böyle yaparsanız da ticareti kilitlemiş olursunuz . Biz ne yapıyoruz ? Tespitimizi yapıyoruz ve o firmadan savunmasını istiyoruz , 10 gün süre veriyoruz . Savunması alındıktan sonra ilk kurul toplantısında karar veriyoruz . Burada ortak bir karar alınıyor . Haksız Fiyat Değerlendirme Kurulunun son toplantısında 92 firmaya 2 milyon 240 bin lira ceza kesildi . Kurul tarafından bugüne kadar 10 toplantıda , 375 firmaya 11 milyon 855 bin lira ceza kesildi . Tabii bunların arasında Tüketici Genel Müdürlüğümüzün ve Reklam Kurulu'nun kestiği cezalar yok . Pandemi döneminde en çok ceza verilen ürün grupları arasında gıda ürünleri bulunuyor , elektronik eşya , tıraş makineleri , ekmek makineleri , kolonyalar , maskeler de var . \ "

Türkiye'nin yeni uydusu Türksat 5A , Türkiye saatiyle 05.15'de ABD'nin Florida eyaletinde bulunan Cape Canaveral Üssü'nden başarıyla fırlatıldı . Ulaştırma ve Altyapı Bakanı Adil Karaismailoğlu , \ " Türksat 5A uydusundan ilk sinyal alındı\ " dedi . Karaismailoğlu , Türksat 5B uydusunun ise Haziran ayında fırlatılmasının planlandığını bildirdi .
Ulaştırma ve Altyapı Bakan Yardımcısı Ömer Fatih Sayan , Türksat AŞ Genel Müdürü Cenk Şen ve beraberindeki bürokratlar , uydunun fırlatılışını Cape Canaveral Üssü'ndeki fırlatma merkezinde düzenlenen törende izledi .
Türkiye'nin 5'inci nesil uydusu Türksat 5A , Space X firmasına ait Falcon 9 roketi ile uzaya gönderildi .
Türkiye saatiyle 04.28'de yapılacağı planlanan uydunun fırlatılışı , hava şartları nedeniyle yaklaşık 1 saat ertelenerek Türkiye saatiyle 05.15'de gerçekleşti .
35 DAKİKA SONRA İLK SİNYALUlaştırma ve Altyapı Bakanı Adil Karaismailoğlu , Türksat 5A uydusunun fırlatılmasından 35 dakika sonra ilk sinyal alındığını bildirdi .
Yıllar süren çalışmaların sonucunun bugün uydunun başarılı bir şekilde fırlatılmasıyla alındığını dile getiren Karaismailoğlu , hem mutlu hem de gururlu olduklarını dile getirdi .
Uydunun yörüngesine doğru hareket etmeye başladığını anlatan Karaismailoğlu , \ " Türksat 5A uydumuzdan 35'inci dakikadan sonra ilk sinyal geldi . Uydumuz , yolculuğuna devam ediyor . Bu yolculuk 4 ay sürecek . Daha sonra testlerimizi yapacağız ve uydu faaliyete alınacak . \ " diye konuştu .
Karaismailoğlu , 5A uydusunun ardından 5B ve 6A uydularının fırlatılmasının geleceğini ifade ederek , \ " Şu anda imalatları tamamlanan ve testleri yapılan Türksat 5B uydumuzu da haziran ayında fırlatmayı planlıyoruz . \ " dedi .
Yerli ve milli Türksat 6A ile ilgili çalışmaların da devam ettiğini aktaran Karaismailoğlu , Türksat 6A'nın da 2022'nin ilk aylarında fırlatılmasının planlandığını kaydetti .
Geleceğe yön veren böyle önemli projelerin , gençlerin önünü ve ufkunu açtığına dikkati çeken Karaismailoğlu , söz konusu çalışmaların artarak devam edeceğini söyledi .
Türkiye'nin ulaşım ve altyapıdaki başarılı çalışmalarına uzayda da devam ettiğine dikkati çeken Karaismailoğlu , \ " Dünyaya gücümüzü ve varlığımızı hissettiriyoruz . Bundan sonra da uzay ve uydu çalışmalarımız devam edecek . \ " ifadelerini kullandı .
Karaismailoğlu , söz konusu gelişmelerin devamında uzaya insan gönderme çalışmalarının geleceğine işaret ederek , yeni neslin bu konulara çok meraklı olduğunu , önümüzdeki yıllarda da bunların görüleceğini sözlerine ekledi .
31 DERECE DOĞU YÖRÜNGESİNDE HİZMET VERECEKİstasyonlar aracılığıyla tüm yörünge ve alt sistem kontrolleri gerçekleştirilecek uydu , daha sonra \ " 31 derece doğu\ " yörüngesine yerleşerek faaliyetlerine başlayacak .
Uydunun kontrolü , Gölbaşı Uydu Yer İstasyonu'na devredilecek ve buradan gönderilecek komutlarla uydu yaklaşık bir ay boyunca performans testlerine tabi tutulacak .
Uzayda uydu sahibi 30 ülkeden biri olan Türkiye'nin aktif uydu sayısı , haberleşme uydusu Türksat 5A'nın da fırlatılmasıyla 4 olacak .
12 KİLOVAT FAYDALI YÜK GÜCÜYLE HİZMETE GİRECEKTürksat AŞ ile Airbus DS arasında 9 Kasım 2017'de imzalanan sözleşmenin ardından üretimine başlanan Türksat 5A uydusu , manevra ömrüyle yörüngedeki frekans ve yörünge haklarını 30 yıl boyunca güvence altına alacak .
Türkiye'nin 5'inci nesil uydusu Türksat 5A'nın önceki jenerasyon uydularına göre kapasitesi yüzde 45 , ömrü iki kat daha fazla olacak .
Şu anda hizmet veren haberleşme uydularını destekleyecek şekilde hizmet sunacak Türksat 5A , Avrupa , Orta Doğu , Kuzey Afrika , Orta Batı Afrika , Güney Afrika , Akdeniz , Ege Denizi ve Karadeniz'i kapsayan bir coğrafyada 1728 Megahertz kapasiteyle televizyon yayıncılığı ve veri haberleşmesi hizmetleri sunacak .
Yeni \ " Ku\ " frekans bandına sahip bir uydu olan Türksat 5A , 12 kilovat faydalı yük gücüyle hizmete girecek .
Tamamen elektrikli itki sistemine sahip olan Türksat 5A'nın , 31 derece doğu yörüngesindeki konumuna ulaşmak için yapacağı yolculuğun yaklaşık 4 ay sürmesi ve bu yılın ikinci çeyreğinde hizmete başlaması hedefleniyor .

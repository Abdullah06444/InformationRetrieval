Geçen yıl hayatını kaybeden Türk halk müziği sanatçısı Dilber Ay'ın hayatını konu alan filmde şarkıcıyı canlandıracak isim açıklandı .
Geçtiğimiz yıl hayatını kaybeden ünlü türkücü Dilber Ay’ın gerçek hayat hikayesini konu alan Dilber Ay filminde sanatçıyı Büşra Pekin canlandıracak .
Büşra Pekin yurtdışından getirilen özel plastik makyaj malzemesi ile Dilber Ay’a benzetilecek .
Yapımcılığını Fikri Harika yapım ile Aytaç Medya’nın yaptığı senaryosunu Kamuran Süner ile Nalan Merter Savaş’ın yazdığı , müzik direktörlüğünü İskender Paydaş’ın yaptığı , görüntü yönetmenliğini İngiliz Jean Paul Seresin’in yapacağı ve yönetmen koltuğunda Ketche adıyla bilinen Hakan Kırkavaç’ın oturduğu filmin çekimleri Kasım ayında başlıyor .
DİLBER AY VİDEOLARI İZLEYEREK ROLÜNE HAZIRLANIYORFilmde , Dilber Ay’ın çocukluğunu O Ses Türkiye yarışmasında yarışan Zeliha Kendirci canlandırırken oyuncu kadrosunda Nursel Köse ve Tuncer Salman gibi ünlü isimler de yer alıyor .
Acılarla dolu bir hayat hikayesi olan ünlü Türk halk müziği sanatçısı Dilber Ay'ın filmlere konu olacak türden olan hayat hikayesini anlatan Dilber Ay filmi Adana , Sakarya ve İstanbul’da çekilecek .
Filmde Dilber Ay’ı canlandıracak Büşra Pekin , sanatçının videolarını izleyerek rolüne hazırlanmaya başladı .

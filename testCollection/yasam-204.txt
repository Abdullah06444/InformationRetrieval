' Vücudu dengeler ' sloganıyla satılan bileklik , Mayo Clinic’in , ' Bilimsel hiçbir tarafı yok ' araştırması sonucu tazminat davalarına konu oldu .
Türkiye’de rengarenk plastik bileklikler son dönemde çok revaçta .
Özellikle ünlü sporcular ve sanatçılar tarafından takılan Power Balance adı verilen bilekliklerin en önemli özelliği ise kişiye denge ve güç sağladığı iddiası .
Vatan gazetesinin haberine göre , Power Balance’ın ince bir lastik üzerindeki bombeli kısımlarına yerleştirilen hologramlar sayesinde kişiye denge , güç ve enerji verdiği iddia ediliyor .
Türkiye’de satış yapılırken ‘Hologramlardaki negatif iyonlar vücuttaki enerjiyi düzenliyor ve vücudu dengeliyor’ ibaresi karşınıza çıkıyor .
Oysa bilekliklerin üreticisi Avustralyalı Power Balance bu söylemi tüm dünyada değiştirdi .
Şu anda şirket resmi olarak ‘Power Balance’ın tarzına ve rahatlığına bayılacaksınız .
Bu spor görünümü her türlü kıyafetinize uyum sağlayacak’ sloganını kullanıyor .
Bu açıklamanın sebebi ise şirkete açılan davalar ve tüketiciyi yanlış yönlendirme .
Power Balance , ünlü sporculara ve sanatçılara verdiği sponsorluklarla tanıtımını yapan bir şirket .
Shaq O’Neal ve Derrick Rose gibi NBA oyuncuları ve David Beckham , Ronaldo gibi futbocuların ve Leonardo DiCaprio ile Robert De Niro gibi yıldızların da kullandığı şirket , iyonlaşma sistemiyle geliştirilmiş hologramlar sayesinde vücuda enerji verdiğini öne sürmüştü .
Fakat 2010 yılında açılan dava sonrasında yetkililer ‘Tanıtımlarımızda ürünülerimizin güç , esneklik ve denge sağladığını açıklamıştık .
Bunun bilimsel bir kanıtı olmadığını itiraf ediyoruz .
Eğer yanlış yönlendirildiğinizi düşünüyorsanız paranızı iade edebiliriz’ açıklamasını yaptı .
2011 yılının Ocak ayında ise 100 kişi şirketin sponsorluk verdiği yıldız basketbolculardan Lamar Odom ve Shaq O’Neal’ın tüketiciyi yanlış yönlendirdiğini iddia ederek , insanları kandırmaya yönelik reklam yapmaktan dava açıldı .
Bileklik tezgahta 20 TL Türkiye’de yaz aylarından beri yaygın olarak kullanılmaya başlanan ve fiyatları 50 dolardan başlayan bileklikler bayram öncesinde tezgahlara düştü .
Meydanlarda , işlek caddelerde ve yol kenarlarında satılan bilekliker hakkında Beyazıt Meydanı’ndaki bir satıcı ‘Dükkanda 60 TL’ye satılıyor fakat şimdi kampanya olduğu için 20 TL’ye alabilirsin’ dedi .
Ürünün ABD yapımı olduğunu söyleyen satıcı daha sonra bilekliği benim üzerimde denedi .
Kollarımı açmamı ve tek ayak üstünde durmamı isteyen satıcı , bir kolumdan çekerek dengemi bozmaya çalıştı .
Hazırlıksız olduğum için elbette diğer ayağımla destek aldım .
Daha sonra bilekliği takarak aynısını denedi .
Yine aynı şiddette kolumu çekmesine rağmen bu sefer mucizevi bir biçimde dengede durdum .
Kutunun içinde şirkete dava açan Lamar Odom’un resminin olması dikkat çekiciydi .
Bu tanıtım hakkında yorum yapan spor bilimleri profesörü John Porcari de ‘İlk denemeden sonra kişi kendini aynı şiddete hazırlıyor .
Böylelikle daha hazırlıklı oluyor , dengede kalıyor’ dedi .
Placebo etkisi Bileklik hakkında yapılan incelemeler ise , şirketi doğrular nitelikte .
Mayo Clinic ve Bağımsız Araştırmacılar Grubu bilekliğin , 90’larda kullanılan stres bileziği gibi psikolojik güç verdiğini ve placebo etkisi yarattığını açıkladı .
İngiltere’deki Cork Üniversitesi profesörü Dylan Evans da ‘Tanıtımı çok iyi yapılan bir ürün .
Tamamen placebo etkisi yaratıyor .
30 Sterlinlik bir aksesuar ile placebo etkisi yaratabilirsiniz’ dedi .
Öte yandan şirkete ve benzer ürünleri satanlara yalan reklam yapmaktan dolayı İspanya’da 15 bin euro , İtalya’da ise 350 bin euroluk davalar açıldı .

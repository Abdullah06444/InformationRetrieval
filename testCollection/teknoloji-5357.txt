Mikro blog platformu Twitter'dan yapılan açıklamada , şiddet tehditleri ve kural ihlalleri devam ettiği taktirde Trump'ın hesabının askıya alınacağı belirtildi .
Facebook ve Instagram'dan da Trump'a ait hesaplara 24 saatlik engelleme geldi .
Sosyal medya devlerinden Twitter , ABD Kongresi'ne düzenlenen baskının ardından Başkan Donald Trump'ın hesabını 12 saat boyunca kilitlendiğini , ihlallerin devam etmesi durumunda ise hesabını askıya alacağını duyurdu .
Twitter'dan yapılan açıklamada , başkent Washington'da bugün \ " görülmemiş ve devam eden şiddetin\ " ardından Trump'tan 3 paylaşımını kuralların ihlal edildiği gerekçesiyle kaldırması istendiği belirtildi .
Trump'ın Twitter hesabının 12 saat kilitlendiği ifade edilen açıklamada , söz konusu paylaşımlar kaldırılmadığı ve ihlaller devam ettiği sürece hesabın askıya alınacağını bildirildi .
FACEBOOK VE INSTAGRAM'DAN 24 SAATLİK ENGELLEMEABD merkezli sosyal paylaşım platformu Facebook ise , Başkan Donald Trump'a , Kongreye yapılan baskına yönelik paylaşımları nedeniyle 24 saat boyunca paylaşım engeli koyduğunu belirtti .
Şirketten yapılan açıklamada , \ " Başkan Trump'ın sayfasında iki adet kural ihlali tespit ettik , bu nedenle bu süre zarfında 24 saat boyunca paylaşım yapılması engellendi . \ " ifadeleri kullanıldı .
Facebook'a ait diğer paylaşım sitesi Instagram da Trump'ın hesabının 24 saat kilitlendiğini duyurdu .
PAYLAŞIMI ENGELLENMİŞTİFacebook ve Twitter , Kongre baskını sonrası Trump'ın bazı paylaşımlarını gerginliği tırmandırma riski taşıdığı gerekçesiyle kaldırmıştı .
Twitter daha sonra Trump'a 12 saat engelleme getirildiğini açıklamıştı .
Trump , Twitter hesabından taraftarlarına \ " itidal\ " çağrısında bulunurken , \ " Bugünü de sonsuza kadar hatırlayın . \ " şeklinde ifadeler kullanmıştı .
DESTEKÇİLERİ KONGRE BİNASINI BASMIŞTIBeyaz Saray önündeki mitingden sonra ABD Kongresine yürüyen binlerce gösterici , Kongre binasının önündeki barikatları aşarak binaya girmeye çalışmıştı .
Polisle yaşanan çatışmalardan kısa süre sonra bazı göstericiler Senatoya girmişti .
Kongredeki Başkanlık Seçimi Seçiciler Kurulu Oylaması'nın onay oturumuna ara verilmiş , oturuma başkanlık eden Başkan Yardımcısı Mike Pence ve Kongre üyeleri de binadan çıkarılmıştı .
ABD Başkanı Trump ise Twitter hesabından Kongre binası önünde gösteri düzenleyen destekçilerine \ " itidal\ " çağırısında bulunmuştu .
ABD KONGRESİ'NDE 4 SAATLİK İŞGAL

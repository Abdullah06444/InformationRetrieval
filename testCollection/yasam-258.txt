Dr. Ağar uyarıyor : ' ' Komşunuzla içtiğiniz kahve 67 , ikram edilen 1 dilim kek 200 kalori olarak kilo hanenize yazılır ' ' İSTANBUL - Yaz yaklaştı , kilolarından şikayetçi olanlar , artık toparlanmanın zamanı .
Akupunkturist , Kardiyovasküler Anestezi ve Beslenme Uzmanı Dr. İsmail Ağar , Bugün gazetesindeki yazısında bakın nasıl uyarılarda bulunuyor . \ " Bir yumurtadan peynirli omlet , 1 elma , 1 dilim ekmek , 1 bardak yoğurt , basit , hiçbir kalori abartısı olmayan bir öğün geçirdiniz . Bu tip bir menüden ortalama 200 - 230 kalori alarak sofradan kalktığınızı düşünelim . 60 kilo biri olarak 15 dakika ütü yaptınız , 15 dakika TV izlediniz , bakkala uğrayıp geldiniz . 40 dakikalık bir süre geçti ve bu süre içinde ancak 67 kalori yakabildiniz . O sırada komşunuz kahve içmeye geldi , orta şekerli bir kahve yaptınız keyifle içiyorsunuz 20 kalori de oradan aldınız . HARCADIĞINIZ KALORİ İLE ALDIĞINIZ KALORİ DENGESİ ALEYHİNİZE İŞLİYORHayat boyu elbette sürekli kalori hesabı yapmak mümkün olmadığı gibi , sağlıklı bir durum da değildir ama hangi yiyeceklerin ve hangi durumların size kalori yükü olacağını bilerek bunlar arasında tercih yapmak mümkün ve sağlıklı bir yöntemdir . NE YEDİĞİNİZ ÖNEMLİ Bazı insanlar aldığı yüklü kaloriyi meşrulaştırmak için kendine psikolojik destek sağlayacak birtakım yöntemler geliştirir . Ya da çocuğunu bu yolda motive eder . En sık duyduğumuz söz , "
Ye yavrum yakıyorsun nasıl olsa .
" Doğru ! Çocuklar gelişme çağında sağlıklı ve iyi beslenmelidir . Ancak unutulmaması gereken nokta ne yediğinin önemli olduğudur . İşte aynı şekilde yetişkinlerin kendileri için geliştirdiği bir mekanizmada buna benzer . 1 dilim kek , börek yiyip yürürüm , yakarım , demek gibi . BİR DİLİM KEK DEYİP GEÇMEYİN Bir dilim kekten yaklaşık 200 kalori aldığınızı düşünün . Bu kaloriyi yakmak için neler yapmanız gerektiğine bakalım : - 1 saat tempolu yürüyüş .
- Yarım saat merdiven çıkmak . - 1 saat süpürge ile ev temizliği .
Eğer bu bir dilim keki yedikten aldığınız kaloriyi yakacak bir aktivitede bulunmuyorsanız 200 kalori haneye yazılmış olacak ve baskülde kilo olarak karşınıza çıkacaktır .
İŞTE HESAPLAMANIZ İÇİN BİRKAÇ KALORİ BİLGİSİ - 1 dilim baklava : 140 kalori - 3 adet tulumba tatlısı : 180 kalori - 1 dilim kremalı pasta : 450 kalori - 1 dilim börek : 150 kalori
- Çay : Günde 100 , haftada 700 , ayda 2800 kaloriYAĞ ORANI 100 KALORİDE 3 GRAMDAN FAZLA MI ?
Dışarıdan aldığınız ürünlerin üzerinde yazan kalori ve yağ oranlarına dikkat edin .
Yağ oranı , 100 kaloride 3 gramdan fazla olan besinlerden uzak durun .
Bölgesel fazlalıklardan şikayet edenler yedikleri yiyeceklerdeki yağ oranlarına ve tükettikleri yağ miktarına dikkate almalıdır .
Farkında olduğunuz yağlar kadar fark etmeden tükettiğiniz salatadaki peynir süt ve yoğurttaki yağları da hesaba katmanız gerekir .
Kalça , göbek , karın , basen gibi bölgerde toplanmayı seven yağlardan mümkün olduğu kadar uzaklaşmaya çalışın . \ "

6 Ocak'taki Kongre baskını dolayısıyla Senato Genel Kurulunda azil istemiyle yargılanan eski ABD Başkanı Donald Trump , yapılan oylama sonucunda aklandı .
ABD'de 6 Ocak'taki Kongre baskını dolayısıyla Senato Genel Kurulunda azil istemiyle yargılanan eski Başkan Donald Trump , yapılan oylama sonucunda aklandı .
Kongre baskınındaki rolü gerekçesiyle Demokratların suçladığı ve ikinci kez azil istemiyle yargılanan ilk başkan olan Trump , Senatoda yapılan yargılamasının 5. gününde suçsuz bulundu .
Senato Genel Kurulundaki kapanış sunumlarının ardından yapılan oylamada 57 senatör Trump aleyhinde oy kullanırken , 43 senatör ise Trump'ın suçsuz olduğu yönünde oy verdi .
Böylece 100 sandalyeli Senatoda suçlu bulunabilmesi için en az 3'te 2 çoğunluğun oyu ( 67 senatör ) gereken Trump , hakkındaki \ " halkı isyana teşvik\ " başlıklı azil suçlamasından aklanmış oldu .
7 CUMHURİYETÇİ SENATÖR TRUMP ALEYHİNDE OY KULLANDIOylamada , 50 Demokrat senatörün yanı sıra Cumhuriyetçi 7 senatörün de Trump aleyhinde oy kullanması dikkati çekti .
Trump'a yönelik daha önce aleyhte açıklamalar yapan Richard Burr , Bill Cassidy , Susan Collins , Lisa Murkowski , Mitt Romney , Ben Sasse ve Patrick Toomey , oylamada Demokratlarla birlikte hareket eden isimler oldu .
Toplam 5 günde tamamlanan azil yargılaması , ABD tarihindeki en hızlı azil süreci olarak da kayıtlara geçti .
Sabah başlayan ilk oturumda Demokrat savcı vekiller önce tanık çağırmaya karar verdiklerini açıklamış , yapılan oylamada ( 45-55 ) bu talep kabul edilmişti .
Daha sonra Demokrat savcı vekillerle Trump'ın avukatları arasında yapılan görüşmelerde anlaşmaya varılmış , söz konusu tanık ifadesinin delillere eklenmesine ve tanık çağrılmamasına karar verilmişti .
1'i polis toplam 5 kişinin hayatını kaybettiği Kongre baskını nedeniyle Trump'ın \ " isyana teşvik\ " ile suçlandığı azil maddesi , 14 Ocak'ta Temsilciler Meclisinde kabul edilmişti .
Trump , geçen yıl da Ukrayna soruşturması kapsamında azil istemiyle yargılanmış ve yine Cumhuriyetçilerin oylarıyla aklanmıştı .

Oyuncu Elit İşcan’a yönelik cinsel saldırıda bulunarak hakaret ve küfür ettiği iddiasıyla 17 yıl 4 aya kadar hapis istemiyle yargılanan oyuncu Efecan Şenolsun hakkında beraat kararı verildi .
Mahkeme , Şenolsun’un üzerine atılı suçları işlediğine dair kesin ve inandırıcı delil elde edilemediğini gerekçe gösterdi . ‘Yaşamayanlar’ isimli dizinin oyuncusu Elit İşcan’a ( 26 ) yönelik cinsel tacizde bulunduğu iddia edilen rol arkadaşı Efecan Şenolsun’un ( 28 ) " cinsel saldırı " ve " alenen hakaret " suçlarından 17 yıl 4 aya kadar hapis istemiyle yargılandığı dava karara bağlandı .
Anadolu 19. Asliye Ceza Mahkemesi’nde görülen duruşmaya sanık Efecan Şenolsun ve müşteki Elit İşcan katılırken , taraf avukatları da salonda hazır bulundu .
Bir önceki celse savcının mütalaasında , sanık Efecan Şenolsun’u ‘cinsel saldırı’ suçundan 5 yıldan 10 yıla kadar hapisle cezalandırılması talep etmişti .
Mütalaaya ilişkin beyanı sorulan Elit İşcan , " Mütalaadaki aleyhe olan hususları kabul etmiyorum . Özellikle ‘cinsel saldırı’ suçundan mütalaa doğrultusunda karar verilmesini istiyorum " dedi .
" KENDİSİYLE YAKIN İKİ ARKADAŞ OLARAK VAKİT GEÇİRİYORDUK "
Duruşmada esas hakkındaki savunması sorulan sanık Efecan Şenolsun , aleyhine olan hususları kabul etmediğini söyleyerek , " Yaklaşık 10 yıldır profesyonel olarak oyunculuk kariyerim vardır . Birçok defa oyuncu arkadaşlarımla aynı ortamlarda yakın temaslarda bulunduğum çekimlerim olmuştur . Bugüne kadar hakkımda benzer bir suçlama ile açılmış herhangi bir dava bulunmamaktadır . Yine ‘Yaşamayanlar’ dizisi + 18 bir dizi olup birçok hakaret ve öpüşme sahnesini içermektedir . Bu tür bir senaryoya sahip olan dizide katılan ile abi , kardeş rolünü üstlenmiştik . Bu süre zarfında kendisiyle yakın iki arkadaş olarak vakit geçirmekteydik " dedi .
" Yapmadığım bir suçtan dolayı yaklaşık 3 senedir yargılanıyorum "
Sanık Şenolsun , " Olay günü set alanına alkollü bir şekilde giderek katılana yönelik hakaret ve cinsel saldırı suçunu işlediğim iddialarını kabul etmiyorum . O tarihe kadar katılanla herhangi bir hadisemiz olmamıştır . Yine olay mahalli set çalışanlarının bulunduğu bir alandır . Bu kalabalık alanda kendisine karşı iddia edilen eylemleri gerçekleştirmem hayatın olağan akışına uygun değildir . Üzerime atılı suçlamaları asla kabul etmiyorum . Yapmadığım bir suçtan dolayı yaklaşık 3 senedir yargılanmaktayım . Bu yönü ile ağır manevi problemler yaşamaktayım " diyerek beraatini talep etti .
Şenolsun’un avukatı Yağız Nail Gönenli , müvekkili hakkında beraat kararı verilmesini istedi .
MAHKEMEDEN BERAAT KARARIDavayı karara bağlayan mahkeme , sanık Efecan Şenolsun hakkında , " hakaret " ve " cinsel saldırı " suçlarını işlediğine dair her türlü şüpheden uzak , kesin ve inandırıcı delil elde edilemediği gerekçesiyle bu suçlardan ayrı ayrı beraat kararı verdi .
Kararın ardından duruşma salonundan çıkan sanık Efecan Şenolsun’un ağlayarak avukatına sarıldığı görüldü .
Müşteki Elit İşcan ise basın mensuplarına görüntü vermek istemedi .
İDDİANAMEDENAnadolu Cumhuriyet Başsavcılığı tarafından hazırlanan iddianamede , Elit İşcan ile Efecan Şenolsun'un aynı dizide rol aldıkları , 7 Haziran 2018 tarihinde set ekibi ile oturan Elit İşcan'ın yanına giden Şenolsun'un , İşcan'ın beline sarılarak onu öpmeye çalıştığı anlatıldı .
İşcan’ın kendisini itmeye çalışması üzerine Şenolsun’un küfür ve hakaret ettiği iddia edildi .
İddianamede , sanığın " cinsel saldırı\ " ve \ " alenen hakaret\ " suçlarından 7 yıl 9 ay 15 günden 17 yıl 4 aya kadar hapis cezası istemiyle cezalandırılması talep edildi .

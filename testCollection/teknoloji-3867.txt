Geçtiğimiz aylarda paylaşımlara ilişkin beğeni sayılarını gizleme kararı alan Instagram , yeni uygulamayı mavi tikli , popüler hesaplar için aktif hale getirmişti .
Instagram CEO’su Adam Mosseri , beğeni sayılarının tamamıyla gizlenmesi fikrine sıcak bakmadığını dile getirdi .
Mavi tikli , popüler hesaplar için aktif hale getirilen beğeni sayılarını kaldırma uygulamasını başlatan Instagram'da standart kullanıcılar için herhangi bir değişiklik yaşanmamıştı .
Öte yandan bazı Instagram kullanıcıları gönderilerindeki beğeni sayısının gizlendiğini fark etti .
Instagram yetkilileri ise bunun bir hata olduğunu belirterek , hatayı giderdiklerini açıkladı .
Konuyla alakalı Instagram CEO’su Adam Mosseri’den dikkat çekici bir açıklama geldi .
Mosseri , Twitter hesabından paylaştığı videoda beğeni sayılarını başkalarından gizli tutma fikrinin kutuplaştırıcı bir fikir olduğunu ifade etti .
Mosseri , " Açıkçası , bu çok kutuplaştırıcı bir fikir . Şu anda bu özelliği , ilgilenmeyenlere değil ; sadece ilgilenenlere sunabilmemizin mümkün olup olmadığını araştırmaya başladık . Bu yüzden önümüzdeki ay veya belki iki ay içinde , bizden daha fazlasını duymaya hazır olun " ifadelerini kullandı .
Söz konusu değişiklik hayata geçerse kullanıcılar için Instagram’da yapılan paylaşımların menü kısmına " beğeni sayılarını göster " ve " beğeni sayılarını gizle " olmak üzere iki yeni seçenek eklenecek .
INSTAGRAM'I EN ÇOK KULLANAN ÜLKELER BELLİ OLDU

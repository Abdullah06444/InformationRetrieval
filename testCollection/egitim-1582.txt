Corona virüs tedbirleri kapsamında okulların kapanmasıyla birlikte sınıfları stüdyoya çeviren ve uzaktan eğitim için çok kısa bir sürede TRT EBA İlkokul , TRT EBA Ortaokul ve TRT EBA Lise’yi kuran TRT , eğitim kanallarını dört farklı içeriğe çıkararak " TRT EBA Anaokulu " nu yayına aldı .
18 milyon öğrencinin izlediği TRT EBA kanallarına bir yenisi daha eklendi .
TRT EBA İlkokul kanalı bünyesinde yayımlanan " TRT EBA Anaokulu " , hafta içi her gün 08.00 ve 19.30 saatlerinde çocuklarla buluşuyor .
ÇOCUKLAR İÇİN ÖZGÜN VE ÖZEL PROGRAMLARBugüne kadar 7 bin 129 ders ve etkinlik videosunu ekrana getirerek büyük bir başarıya imza atan TRT EBA , çocuklar için özgün içerikli programlar ve eğlenceli materyallerle eğitici ders içerikleri yayımlamaya devam ediyor .
İçeriği diğer TRT EBA yayınlarında olduğu gibi uzman eğiticiler tarafından hazırlanan " TRT EBA Anaokulu " nda , " Dünyanın en büyük duvarsız anaokulu " sloganı ile okul öncesi çağındaki çocuklara görsel , duyusal ve zihinsel gelişim süreçleri için ihtiyaç duydukları eğitimler veriliyor .
Takvim , Etkinlik Kuşağı ve Ailece bölümlerinden oluşan TRT EBA Anaokulu , çocuklar için özgün içerikler sunuyor .
Takvim bölümünde tarih , mevsim , gün kavramları , şekiller ve renklerle anlatılarak çocukların güne tıpkı okuldaymış gibi başlaması sağlanıyor .
Etkinlik kuşağında ise ; Türkçe , matematik , fen , müzik , drama , sanat ve oyun etkinlikleri okul öncesi öğretmenleri tarafından uygulamalarla anlatılıyor .
Birçok materyal , oyuncak ve görsel malzemenin kullanıldığı bu kuşakta , Millî Eğitim Bakanlığı okul öncesi eğitim müfredatı takip ediliyor .
Stüdyo ortamında çekilse de stüdyoya gelen kimi zaman bir köpek kimi zaman kuklalar ekran başındaki miniklere eğlenceli bir eğitim sunuyor .
Ailece bölümünde ise Çocuk Gelişimi Uzmanı Prof. Dr. Belma Tuğrul , aile içi iletişim hakkında anne ve babalara önemli tavsiyelerde bulunuyor .
Çocuklarla iletişim kurarken nelere dikkat edilmeli , ev içi kurallar , çocukların kişilik gelişim süreçleri gibi okul öncesi yaş grubuna ait pek çok konuda bilgiler paylaşılıyor .

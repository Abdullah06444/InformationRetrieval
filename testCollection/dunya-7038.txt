İtalya'da sırası gelmeden Covid - 19 aşısı yaptırdığı ortaya çıkan belediye başkanı istifa edecek .
İtalya'da sırası gelmeden yeni tip corona virüs ( Covid - 19 ) aşısı yaptırdığı ortaya çıkan Corleone Belediye Başkanı Nicolo Nicolosi , tepkiler üzerine görevinden ayrılacağını duyurdu .
Termini Cumhuriyet Savcılığının yürüttüğü soruşturma ve İtalyan jandarması sağlık ekiplerinin incelemeleri sonucunda , ocakta yasada belirtilen öncelik sırasına girmemesine rağmen aşı yaptıran belediye başkanı ve belediye meclis üyeleri kamuoyunun tepkisini çekti .
Tepkiler sonrası Başkan Nicolosi , belediyenin Facebook'taki hesabından yaptığı paylaşımda , istifasını sunmak için yarın belediye meclisini toplantıya çağırdığını belirtti .
78 yaşındaki Nicolosi , aşı yaptırmasını ise \ " Belediye Başkanı bölgedeki sağlık otoritesidir . Bunun için aşıyı aldım . \ " sözleriyle savundu .
Covid - 19'a karşı yaygın aşılama kampanyasının 27 Aralık 2020'de başladığı İtalya , aşılamada önceliği sağlık çalışanlarına , kronik rahatsızlıkları bulunanlara ve 80 yaş üstündekilere vermişti .
İtalya aşılama kampanyasında ilk haftalarda hızlı ilerleme kaydetse de Avrupa genelinde aşı tedarikinde yaşanan gecikmeler nedeniyle hız kesmişti .
Ülkede bugün itibarıyla aşılananların sayısı 5 milyon 403 bin 468 olurken , bunların 1 milyon 649 bin 883'ünün ikinci dozu alanlar olduğu belirtildi .
Ülkede 3 milyonu aşkın kişiye Covid - 19 bulaşırken , ölü sayısı 100 bine yaklaştı .

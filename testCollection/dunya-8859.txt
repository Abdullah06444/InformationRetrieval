Amerikan ilaç şirketi Novavax , yeni tip Corona virüse ( Covid - 19 ) karşı İngiltere'de sürdürdüğü 3. faz aşı çalışmalarında yüzde 90'a yakın başarı sağladığını açıkladı .
Geliştirdikleri potansiyel Covid - 19 aşısının İngiltere'de devam eden 3. faz çalışmalarına ilişkin erken verileri yayımlayan Novavax , denekler arasında Covid - 19'un Britanya'da görülen mutasyonunun bulaştığı hastaların da bulunduğu aşının virüse karşı yüzde 89,3 etkili olduğunu kaydetti .
ABD hükümetinin desteklediği firmalar arasında bulunan Maryland merkezli şirketin internet sayfasında , aşının İngiltere'de 15 bin kişi üzerinde yapılan denemelerinin devam ettiği , ilk defa Güney Afrika'da görülen virüsün yeni mutasyonuna karşı da \ " belli ölçüde işe yaradığı\ " belirtildi .
Firmanın açıklamasında , geliştirdikleri aşının Güney Afrika'daki koruma oranının yüzde 49 olduğu bildirilirken , denekler arasında AIDS hastalarının da bulunduğuna , aşının etkinlik oranının HIV taşımayan hastalarda yüzde 60'a çıktığına vurgu yapıldı .
Novavax'ın , geliştirdiği aşıya İngiltere'de onay alabilmesi için , bundan sonrasında elde edilecek ek verilere ihtiyacı bulunuyor .

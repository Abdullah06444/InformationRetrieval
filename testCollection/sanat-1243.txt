Almanya'da geçen yıl düzenlenen yarışmada Mozart Ödülü'nü kazanan 13 yaşındaki Ali İnsan , \ " Fikret Şeneş'e Saygı Albümü\ " projesinde Memleketim şarkısını seslendirecek .
Almanya'da geçen yıl düzenlenen yarışmada Mozart Ödülü'nü kazanan 13 yaşındaki Ali İnsan , \ " Fikret Şeneş’e Saygı Albümü\ " projesinde Memleketim şarkısını seslendirmek üzere Türkiye'ye geldi .
Almanya'nın Frankfurt kentinden THY'ye ait tarifeli uçakla Atatürk Havalimanı'na ulaşan Ali İnsan'a babası Hüseyin İnsan eşlik etti .
Havalimanında yapımcı Murat Yıldırım tarafından karşılanan İnsan , basın mensuplarına yaptığı açıklamada , albümde Memleketim şarkısını kemanıyla çalarak , seslendireceğini söyledi . \ " BU PROJEDE OLDUĞUM İÇİN ÇOK SEVİNİYORUM\ "
İnsan , Türkiye'ye geldiği için çok sevinçli olduğunu kaydederek , \ " Memleketim şarkısı aslında Fransızca bir şarkıydı . Fikret Şeneş Türkçeye çevirdi . Ayten Alpman da seslendirmiş . Böyle bir beste ortaya çıkmış . Anadolu'yu anlatan bir beste . Aynı zamanda bu projede olduğum için çok seviniyorum . Çok güzel olacağını düşünüyorum\ " diye konuştu .
İstanbul'da 3 gün kalacağını ancak memleketi Malatya'ya gidemeyeceğini ifade eden İnsan , Almanya'da okulların 7 Ocak'ta açılması nedeniyle tatilini kısa tutacağını belirtti .
MOZART ÖDÜLÜ'NÜ ALAN İLK YABANCIMozart ödülünü aldıktan sonra Almanya'da tanınmaya başlandığını , bundan dolayı çok sevindiğini kaydeden İnsan , \ " Bu bir başarıydı . Çünkü Almanya'da şimdiye kadar Mozart ödülünü alan ilk yabancı oldum . O da beni çok mutlu etti\ " değerlendirmesini yaptı .
Ali İnsan , Türkiye'deki sanatçıları da dinlediğini ifade ederek , \ " Fazıl Say ve Cihat Aşkın'ı çok seviyor ve dinliyorum . Onlarla tanışmadım . Fazıl Say ile tanışmayı çok isterim\ " dedi .
Baba Hüseyin İnsan da bu projenin Fikret Şeneş adına güzel bir vefa albümü olacağını , birçok değerli sanatçı arasında oğlunun da yer alması dolayısıyla mutlu ve gururlu olduğunu belirtti .
İnsan , Almanya'da spor ve sanata yatırım yapıldığını , bu nedenle gurbetçilerin çocuklarının yeteneklerini gösterebildiğini ifade ederek , \ " Zaten Ali'nin o yönünü kendileri keşfetti . Biz de zaten fark etmiştik . Anaokulunda müzikal yönünün çok güçlü olduğunu o zaman söyleyip bize müzik okulunu tavsiye ettiler . Okulunun yanında Ali , müzik okuluna da devam etti . Sürekli başarılar elde etti . Almanya çapında birincilikler kazandı\ " dedi .
Oğlunun Türkçe müzikleri de severek seslendirdiğini , sosyal paylaşım sitelerinde bunların fark edildiğini kaydeden İnsan , Mozart ödülünü aldıktan sonra bazı firmaların Ali'ye sponsor olduğunu sözlerine ekledi .
6 YILDIR KEMAN ÇALIYORMalatya'dan Almanya'ya 1996 yılında göç eden Hüseyin ve Gülten İnsan çiftinin 13 yaşındaki oğlu Ali İnsan , Almanya Kültür Bakanlığı tarafından geçen yıl düzenlenen \ " 54. Jugend Muzisiert\ " yarışmasına klasik müzik kategorisinde katıldı .
Rakiplerini geride bırakan İnsan , yarışmada birinciliği elde etti .
İnsan , Mozart'ın \ " Voi che sapete\ " eserini çok iyi seslendirdiği için Mozart ödülünü de aldı .
İstanbul’da Yıldıray Gürgen yönetimindeki orkestrayla \ " Fikret Şeneş’e Saygı Albümü\ " için kayda girecek olan genç yetenek , 6 yıldır çaldığı kemanı ve soprano sesiyle adından söz ettirmişti .

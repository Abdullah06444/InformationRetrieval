Almanya Başbakanı Merkel , eyalet başbakanlarından Covid - 19 tedbirlerini uygulamalarını istedi . Covid - 19’un mutasyona uğramış türlerine işaret eden Merkel , " Temelde yeni bir salgınla karşı karşıyayız . Bu yeni virüs çok daha agresif , daha bulaşıcı ve daha ölümcüldür " dedi .
Almanya Başbakanı Angela Merkel , eyalet başbakanlarından yeni tip corona virüs ( Covid - 19 ) salgınıyla mücadelede kararlaştırılan tedbirleri uygulamalarını istedi .
Merkel , ARD televizyonunda yayınlanan \ " Anne Will\ " adlı programda yaptığı açıklamada , Covid - 19 salgınındaki üçüncü dalgayı kırmak için eyalet başbakanlarıyla mart başında alınan kararların etkili ve hızlı şekilde uygulanması gerektiğini söyledi .
" Eyaletlerde eyleme geçilmesine ihtiyaç var " diyen Merkel , eyalet başbakanlarının vaka sayılarının düşürülmesi için etkili araçlara sahip olduğunu , bunların kullanılmasını talep etti .
Yeni vaka sayıları belirli bir seviyeye ulaştığında " acil frene basılması\ " ve sert tedbirlerin uygulamaya girmesinin kararlaştırıldığını anımsatan Merkel , vaka sayılarının çok yüksek olduğu bölgelerde dışarıya çıkmanın kısıtlanması ve insanlar arasında temasların azaltılması gibi tedbirlerin getirilebileceğini belirtti .
Merkel , bunun yanı sıra okullarda ve iş yerlerinde hızlı testlerin uygulamaya konulmasını ve işverenlerin personeline uzaktan çalışma imkanı sunmasını istedi .
Başbakan Merkel , eyalet başbakanlarının tedbirleri almada harekete geçmemesi durumunda Enfeksiyon Yasası’nda değişiklik yapabileceğini aktardı .
Covid - 19’un mutasyona uğramış türlerine işaret eden Merkel , " Temelde yeni bir salgınla karşı karşıyayız . Bu yeni virüs çok daha agresif , daha bulaşıcı ve daha ölümcüldür " dedi .
Merkel , bundan dolayı uygun önlemlerin ciddiyetle alınıp uygulanmasını isteyerek , \ " Çok fazla vaktimiz yok\ " değerlendirmesinde bulundu .
Berlin ve Saarland eyaletlerinde bazı tedbirlerin belirli şartlarda gevşetileceği yönünde alınan kararları eleştiren Merkel , bu kararların alınmasından mutlu olmadığını söyledi .
Şansölye Merkel , eylül sonuna kadar herkese aşı teklifi sunulacağına ilişkin verdiği sözünün arkasında olduğunu da kaydetti .
Başbakan Merkel'in eyalet başbakanlarıyla 4 Mart’ta düzenlediği toplantıda , son 7 günde 100 bin kişideki yeni vaka sayısının 3 gün üst üste 100'ün üzerinde çıkması durumunda \ " acil frene basılacağına " ve 7 Mart’a kadar geçerli olan sert tedbirlere dönüleceğine ilişkin karar alınmıştı .
Birçok eyalette son 7 günde 100 bin kişide yeni vaka sayısı 3 günden fazla süredir 100’ün üzerinde olmasına rağmen acil frene basılmamış , sert tedbirler uygulanmamıştı .
Almanya’da haftalık yeni vaka sayıları ocak ve şubat başında düşmüş , şubat sonu ve mart ayında tekrar hızla yükselmeye başlamıştı .
Bu artışın , Covid - 19’un mutasyona uğramış ve hızla yayılan türlerinden kaynaklandığı ifade ediliyor .
İKİ DOZ AŞI OLAN HEMŞİRE MUTANT VİRÜSE YAKALANDI

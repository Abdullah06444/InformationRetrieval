Ünlü sosyal medya platformu Instagram , kullanıcıların ses ve efekt kullanarak 15 saniyelik videolar çekebildiği ve bu videoları düzenleyebildiği Reels özelliğinin Facebook’a entegre edilmesi için Hindistan’da denemelerine başlandığını açıkladı .
Kısa süre içerisinde faaliyete geçmesi beklenen özelliğin adının ise ‘Facebook Reels’ olması bekleniyor .
Sosyal medya platformu Instagram , Reels özelliğinin Facebook’ta da kullanılmasını öngören bir testin başlatıldığını duyurdu .
Facebook çatısı altında faaliyetlerini sürdüren Instagram , geçtiğimiz Ağustos ayında kullanıma sunduğu Reels özelliğinin , Hindistan’daki az sayıda kullanıcı için Facebook’ta kullanılması üzerine açıldığını bildirdi .
ADI FACEBOOK REELS OLACAKTıpkı TikTok ve SnapChat gibi , kullanıcıların ses ve efekt kullanarak 15 saniyelik videolar çekebildiği ve bu videoları düzenleyebildiği Reels özelliği denemelerin sonrasında Facebook’ta kullanıma başladığında ‘Facebook Reels’ adını alacak .
Bloomberg’un haberinde , denemelerin Hindistan’da gerçekleştirilmesinin nedeninin , ülkenin Facebook’un en büyük pazarı olduğunun altı çizilirken Facebook’un Hindistan pazarını çok önemsediği belirtildi .
Dünyanın en büyük Sosyal medya şirketi olan Facebook , Instagram ve WhatsApp’ı bünyesinde bulundururken , geliştirilen özellikleri belirli süreler içerisinde her bir platformuna entegre ediyor .
Geliştirdiği ‘Reels’ özelliğiyle SnapChat ve TikTok’u taklit ettiği eleştirilerine yanıt vermeyen Facebook tarafı ise , 2012'de 1 milyar dolara Instagram'ı , 2014'te 19 milyar dolara WhatsApp'ı satın almış , aynı yıl 3 milyar dolar bedel ödeme teklifiyle SnapChat'in de kapısını çalmıştı .
SnapChat cephesinden istediği yanıtı alamayan Facebook bunun üzerine Instagram'a Snapchat ile hayatımıza giren ‘stories’ ( hikayeler ) isimli 24 saat sonra otomatik olarak silinen paylaşım özelliğini entegre etmişti .

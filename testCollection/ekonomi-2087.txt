Bireysel yatırımcı için dövize dayalı tahvil ihracı bugün başlıyor .
Hazine’nin ilk kez ihrac edeceği dolar ve euro cinsi tahviller , getiri açısından mevduatı sollayacak .
Vergi avantajı da olan bu yeni enstürman yastık altında döviz tutan bireysel yatırımcıya yeni bir alternatif olacak .
Türkiye'de ilk kez bireysel yatırımcı için dolar ve euro cinsi tahvil ihracı için düğmeye basıldı .
Dolar ve euro kupon ödemeli tahvil satışı bireysel yatırımcıya yönelik olarak bugünden ( 17 Aralık ) itibaren bankalar aracılığı ile başlıyor .
Hazine ve Maliye Bakanı Berat Albayrak'ın , TÜYİD zirvesinde , duyurduğu \ " Bankaların bilançosunda önemli kısmı mevduatta 176 milyar dolar eşdeğeri para bulunuyor . Bu çerçevede devlet olarak biz de önümüzdeki pazartesi , dolar ve euro cinsi Hazine garantili tahvil ihracına başlıyoruz . Bireysel yatırımcı , vatandaşımız gidip alabilecek\ " sözleriyle mesajını verdiği ihracın ayrıntıları netleşti .
Söz konusu tahviller , bireysel yatırımcı için yeni bir alternatif anlamı taşırken , aynı zamanda yatırımcı tabanının genişletilmesi açısından büyük önem taşıyor .
Tahviller aynı zamanda , mevduata göre stopajın düşük olmasının etkisiyle , getiri açısından da cazip olacak .
VERGİ AVANTAJI BULUNUYORBankalar şu anda 10 bin dolara kadar olan dolar mevduatına yıllık yüzde 3 civarında faiz ödüyor .
Fakat , döviz mevduatlarına yüzde 13-18 arasında stopaj uygulanırken , Hazine tahvillerinde ise stopaj oranı yüzde 10. Uzmanlar , yeni tahvillere parasını mevduatta tutan yatırımcıların bir bölümünün büyük ilgi göstereceğini söyledi .
Tahvil ihracı ayrıca bankalarda atıl olarak duran mevduatın da ekonomiye kazandırılmasını sağlayacak .
TALEP TOPLAMA HAFTAYABireysel yatırımcılara sunulan finansman araçlarının çeşitlendirilmesi ve yatırımcı tabanının genişletilmesi amacıyla gerçekleştirilecek euro ve dolar cinsi devlet tahvili için 17-21 Aralık tarihlerinde talep toplanacak .
Senetler , 28 Aralık Cuma günü yatırımcıların hesaplarına aktarılacak .
Euro ve dolar cinsi devlet tahvilleri , 1 yıl ( 364 gün ) vadeli ve 6 ayda ( 182 gün ) bir kupon ödemeli olarak ihraç edilecek .
Euro cinsi devlet tahvilinin 6 aylık kupon oranı yüzde 1.25 , yıllık getiri oranı yüzde 2.50 olarak belirlenirken , dolar cinsi devlet tahvilinin 6 aylık kupon oranı yüzde 2 , yıllık getiri oranı ise yüzde 4 olacak .
VİDEO : HAZİNENİN BİREYLERE ÇIKARACAĞI DÖVİZ CİNSİ TAHVİL CAZİP OLUR MU ?

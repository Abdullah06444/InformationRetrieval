ABD’li ilaç şirketi Moderna , Covid - 19’a karşı geliştirilen aşının İngiltere ve Güney Afrika'da bulunan virüsün mutasyona uğramış yeni türüne karşı etkili olduğunu açıkladı .
Corona virüs salgınında virüsün yeni türü nedeniyle birçok ülkede salgının kontrolden çıkması üzerine aşı şirketleri geliştirdikleri aşıları yeni türe karşı test etmeye başladı .
ABD’li ilaç şirketi Moderna tarafından yapılan açıklamada , Covid - 19’a karşı geliştirilen aşının yapılan laboratuvar testlerinde İngiltere ve Güney Afrika'da bulunan virüsün yeni türüne karşı etkili olduğu ve aşının virüsü nötralize edici antikorlar ürettiği bildirildi .
Şirket , geliştirdikleri aşının iki dozluk uygulama ile bugüne kadar dünya çapında tespit edilen tüm türlere karşı koruyucu olmasının beklendiğini açıkladı .
Moderna , yapılan çalışmalar ile aşının yeni türe ve gelecekte ortaya çıkabilecek türlere karşı etkili olup olmayacağını anlamak için klinik öncesi çalışmalarda Güney Afrika’daki türe karşı bir aşı güçlendiricinin test edileceğini ifade etti .
Virüsler sürekli olarak mutasyona uğramasına rağmen bilim insanları İngiltere ve Güney Afrika'da keşfedilen Covid - 19 mutasyonlardan endişe duyuyor .
Mutasyonun , virüsün temel işlevlerini değiştirebileceğine inanılıyor . \ " MUTASYONLU VİRÜS DAHA DİRENÇLİ\ "

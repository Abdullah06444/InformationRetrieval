İstanbul Üniversitesi Osmanlı Dönemi Müziği Uygulama ve Araştırma Merkezi ( OMAR ) sanatçıları , arşivlerden çıkan Çanakkale Türküsü'nün iki farklı versiyonunu seslendirerek , Çanakkale Zaferi'nin 105. yıl dönümünde dinleyiciyle buluşturdu .
OMAR , unutulmaz kahramanlık destanlarının yazıldığı Çanakkale Zaferi'nin 105. yıl dönümünde sanat adına güzel bir başarıya imza attı .  OMAR sanatçıları , Çanakkale Zaferi ile özdeşleşen ve dillere pelesenk olan Çanakkale Türküsü'nün arşivlerden çıkan iki farklı versiyonunu kaydetti .   Bilinen büyük müzik yayıncılarının yanı sıra İstanbul'da müzik yayıncılığı yapan Ali Rıza Muzıka Mağazası adındaki kuruluşun , Gıda - yı Ruh başlıklı , küçük boy ve Müntehab Şarkı ve Kantolar ibaresiyle yayımladığı çok sayıda nota bulunuyor .
Yayın tarihi belli olmayan ve her on beş günde bir neşr olunan notalar , Babıali civarında Hakkak Ütüciyan Matbaası'nda basılıyor .   OMAR tarafından ses kaydı gerçekleştirilen ilk türkünün notaları , bu seri içinde 19 numarada \ " Edirne'den çıktım başım selamet / Çanakkale'ye vardım koptu kıyamet / Ah gençliğim eyvah / Çanakkale içinde aynalı çarşı / Anne ben gidiyorum düşmane karşı / Ah gençliğim eyvah / Çanakkale içinde duman bürüdü / On birinci fırka harbe yürüdü / Ah gençliğim eyvah\ " dizeleriyle yer alıyor .   İkinci türkünün notaları ise aslen Yafa doğumlu olan ve 20. asır başlarında İstanbul'da müzik yayıncılığı yapan Şamlı Selim'in geniş yayın yelpazesi içinde bulunuyor .   Risale - i Musıkiye veya Musıki Gazetesi - Chant Turc veya Risale - i Musıkiye veya Müntehib Nota Parçaları - Chant Turc başlığıyla yayımlanan küçük boy bir yaprak nota serisinin 13. notasında yer alan düyek usulündeki türkünün bestecisi Kemani Kevser Hanım olarak yazılı .   Çanakkale Marşı adı ile yayımlanan türkünün sözleri , \ " Edirne’den çıktım başım selamet /   Harbe dahil olmadan koptu kıyamet / Of gençliğim eyvah / Çanakkale'sinde vurdular beni / Nişanlımın mendiline sardılar beni / Of gençliğim eyvah / İstanbul'dan çıktım başım selamet / Çanakkale'ye varmadan koptu kıyamet / Of gençliğim eyvah / Çanakkale içini duman bürüdü / Kırk altıncı fırkanın namı yürüdü /  Of gençliğim eyvah / Çanakkale içinde bir dolu testi / Analar babalar ümidi kesti / Of gençliğim eyvah\ " dizelerinden oluşuyor .
2 BİNDEN FAZLA ESER ERİŞİME AÇILDITürkülerin kaydını gerçekleştiren İÜ OMAR'ın Kurucu Müdürü Gönül Paçacı Tunçay , yaptığı açıklamada , eserlerin eski versiyonlarının görülebileceği Osmanlı Dönemi Müziği Arama Karşılaştırma Portalı'nı hayata geçirdiklerini söyledi .
Farklı koleksiyonlardan temin ettikleri eserleri yan yana görülebilecek şekilde taradıklarını , makam , usul , form , kaynak , alfabe - notasyon cinsi ve yazıldığı dönemlere ilişkin bilgileri ilişkilendirerek erişime açtıklarını anlatan Tunçay , 2 bini aşkın eserin şu anda erişime açıldığını aktardı .
Sitede yayımlanmak üzere hazırlanan 8 binden fazla tarama yapıldığını da ekledi .
1928 ÖNCESİNE AİTBu eserlerin büyük bölümünün 1928 yılı öncesi ve Osmanlıca olduğunu belirten Tunçay , \ " Üzerinde çalıştığımız alan Osmanlı dönemi müziği olduğu için bağlantıyı kuralım istiyoruz . Bugün de bilinen eserlerin daha eskiden yazılmış matbu ya da yazma halleri . \ " dedi . \ " BU İKİ NOTA EN ESKİLERİ\ "
Özel günlerde , o tarihe ilişkin eski eserleri seslendirip yayınladıklarını ifade eden Tunçay , sözlerine şöyle devam etti : \ " Yaptığımız çalışmalar sırasında Çanakkale Türküsü'nün bu iki versiyonu dikkatimi çekti . Çanakkale Türküsü çok özel bir eser .  Bir notada Kemani Kevser Hanım eserin bestekarı olarak görülüyor . Kemani Kevser Hanım dönemin önemli bir müzisyeni ve bizim kurumumuzun en eski keman hocalarından , Darülelhan'da 1917'de ders vermeye başlayan ilk kadrodan . Hatta çok bilinen Nihaved Longa'nın bestekarıdır . Notayı yazıldığı haliyle stüdyoda seslendirdik .  Benim ilgimi çeken Kemani Kevser Hanım'ın bestelediği güftenin içinde ' Kırk altıncı fırkanın namı yürüdü ' diyor .  Ali Rıza Muzıka Mağazası'nın versiyonunda ise ' On birinci fırka harbe yürüdü ' diyor .  Bu nedenle harp tarihi açısından da çalışılması gereken bir tarafı var .  Burada müzik üzerinden farklı bilgiler var . ' Edirne'den çıktım , başım selamet ' diye başlıyor iki nota da . Bence yazılı kaynakların içinde - el yazıları varsa onlar hariç - bu iki nokta en eskileri . \ " \ " GÜFTESİ ANONİM\ "
Türkünün güftesinin anonim olduğunu belirten Tunçay , \ " Bugün bu türkü , Kastamonu türküsü olarak biliniyor . Kastamonu Çanakkale Savaşları'nda en çok şehit veren illerden biri olduğu için bağlantılandırılmış . Halbuki bunun sebebi , Kastamonulu İhsan Ozanoğlu adlı bir zat . Bu konuyu biraz araştırdım . Bu kişi 1907 doğumlu ve 1981'de ölmüş . Dolayısıyla türkünün oluşmaya başladığı , notaların yazıldığı dönemde kendisi çocuk . Bu türküyü tevarüs eden ilk ağız olamaz . Belli ki harbe gidip dönenler veya destancılar , aşıklar aracılığıyla yayıldı . Ama genelde Kastamonulu İhsan Ozanoğlu'nun kaynak kişi , derleyenin de Ankaralı Muzaffer Sarısözen olduğu belirtiliyor . Günümüzde bilinen , TRT ve Kültür ve Turizm Bakanlığındaki bu varyant\ " değerlendirmesinde bulundu .
Osmanlı'nın çok dinli , milletli bir toplum olduğunu hatırlatan Tunçay , \ " Savaşa katılıp ölen Ermeniler , Rumlar var . Bu türkü Arnavutça , Rumca seslendirilmiş . Hatta başka kaynaklarda Amerika'da basılan plaklarda seslendirildiği videolar da hazırlanmış . Ama orijinal yazılı kaynak olarak bu iki nota var elimizde , ana melodinin aynı ama ufak tefek değişikliklerin olduğu\ " diye konuştu .
Notaların birinde ara nağme de olduğunu belirten Tunçay , \ " Belli ki belli birtakım yollarla türkünün varyantı oluşmuş . Arşivlere Kastamonu Türküsü olarak girmiş . Güfte de biraz değişmiş . Bizdeki notaları sade ve olduğu gibi seslendirdik . Orada ' Anne ben gidiyorum ' diyor ama bugün bilinen varyantta ' Ana ben gidiyom ' diyor . Burada zaten sözlü kültürün devamını , folklorun anonimleştiren özelliğini açıkça görüyoruz . Bu açıdan çok ilginç\ " dedi .
Tunçay , her iki notanın üzerinde tarih bulunmadığını ama türkünün 1915 - 1920'de söylenmeye başladığını , oradan da giderek yayıldığını tahmin ettiklerini sözlerine ekledi .

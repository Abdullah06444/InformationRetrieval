Türkiye'deki 81 ilin 48’inde vatandaşın döviz birikimleri TL'yi geçti .
Yabancı para tasarruf oranı Nevşehir’de yüzde 68'e ulaştı .
Bu yıl en hızlı döviz biriktiren il ise Çankırı oldu .
Yurtiçi yerleşiklerin döviz mevduatları 6 Kasımla biten haftada 224 milyar doları aştı ve toplam mevduatın yüzde 55,6'sına yükseldi .
Bankacılık Düzenleme ve Denetleme Kurumu verilerine göre , Türkiye'de döviz tasarruf oranı en yüksek illerin İç Anadolu Bölgesi'nde olduğu görülüyor .
Nevşehir , toplam tasarruf mevduatı hacmi içinde yüzde 68 olan döviz birikimiyle dolarizasyonda ilk sırada yer alıyor .
Yabancı para tasarruflarının toplam tasarruflara oranı Aksaray'da yüzde 67 , Yozgat ve Kayseri'de yüzde 65 , Kırşehir ve Kütahya'da yüzde 63'e çıkıyor .
Verilere göre Türkiye'deki toplam tasarruf miktarı 1 trilyon 864 milyar liraya ulaşmış durumda .
48 ilde tasarruflardaki döviz oranı yüzde 50'yi geçiyor .
767,6 milyar TL'lik toplam tasarrufu bulunan İstanbul'da döviz mevduatının toplam mevduata oranı yüzde 62,2 seviyesinde .
İstanbul bu oranla Türkiye'de 7.sırada yer alıyor .
Merkez Bankası'nın haftalık verilerine göre , 6 Kasım itibarıyla bireyler ve firmalar döviz mevduatlarının yüzde 54'ünü dolar , yüzde 28.9'unu euro , yüzde 15.2'sini altın , kalanını da diğer para cinsinden tutuyor .
Mevduatlardaki yabancı para oranı 2003'te yüzde 56.2 ile zirveye çıkmış , 2011'de yüzde 27.6 ile en düşük seviyesini görmüştü .
VİDEO : ALTINDA DÜŞÜŞ DEVAM EDECEK Mİ ?
- ARŞİV

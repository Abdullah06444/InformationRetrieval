Guy - Manuel de Homem - Christo ve Thomas Bangalter'den oluşan Fransız elektronik müzik ikilisi Daft Punk , 28 yıllık birlikteliklerini sonlandırdıklarını açıkladı .
Get Lucky , One More Time , Around the World gibi hit şarkılarıyla tanınan Fransız elektronik müzik ikilisi Daft Punk , menajerleri aracılığıyla yaptıkları bir açıklamayla ayrıldıklarını duyurdu .
Menajer Kathryn Frazier'in Pitchfork'a yapmış olduğu açıklamaya göre grup ayrılma kararı aldı .
Ayrılığın sebebi belirtilmedi .
Haberi , 2006 yapımı Electroma filmlerinden alınan \ " Epilogue\ " başlıklı 8 dakikalık bir videoyla paylaşan Guy - Manuel de Homem - Christo ve Thomas Bangalter ikilisi , konuyla ilgili bireysel bir açıklama yapmadı .
1993'te yolculuğuna Paris'te başlayan Daft Punk , asıl çıkışını 1997 tarihli Homework albümüyle yaptı .
Around the World ve Da Funk parçaları da bu albümde yer alıyor .
Bir arada çok nadir fotoğraf veren Guy - Manuel de Homem - Christo ve Thomas Bangalter 2001 tarihli Discovery albümüyle birlikte adeta imzaları olan robot kostümleri ve kasklarıyla kamera karşısına geçmeye başladı .
One More Time ve Harder , Better , Faster , Stronger single'larıyla dünya çapında üne kavuşan grup , üçüncü albümleri Human After All , canlı kayıt Alive 2007 ve Tron : Legacy filminin soundtrack'iyle ünlerine ün kattı .
6 GRAMMY KAZANDILAR2013 yılında çıkan Random Access Memories albümü ise en büyük başarıları oldu .
Bu albümdeki Get Lucky single'ı listelerde birinci oldu .
İkili , Weeknd , Kanye West gibi isimlerle birlikte şarkılara imza attı .
Albümleri milyonlarca satış yapan ikili , iki Grammy kazandı .
Daft Punk , 28 yılda 12 Grammy adaylığı , 6 ödül , 4 stüdyo albümü , 2 belgesel , bir film , 2 canlı albüm ve bir soundtrack'e imza attı .

Kraliçe II. Elizabeth'in eşi Prens Philip , kalp ameliyatı olduktan sonra tedavi gördüğü Kral VII. Edward Hastanesinden ayrıldı .
28 gün boyunca hastanede kalan Prens Philip'in sağlık durumuna ilişkin henüz bir açıklama yapılmadı .
İngiltere Kraliçesi II. Elizabeth'in eşi 99 yaşındaki Edinburgh Dükü Prens Philip'in tedavi gördüğü Kral VII. Edward Hastanesinden ayrıldığı bildirildi .
Polis ve korumalar eşliğinde aracına binen Prens Philip'in Kraliçe II. Elizabeth'in yanına , Windsor Kalesi'ne gelmesi bekleniyor .
Prens Philip , ilk olarak \ " kendini iyi hissetmediği\ " gerekçesiyle 16 Şubat'ta Kral VII. Edward Hastanesine kaldırılmıştı ancak 1 Mart'ta ambulansla St. Bartholomew Hastanesine nakledildi .
Kalp ameliyatı geçirdiği açıklanan Edinburg Dükü , daha sonra tedavisinin devamı amacıyla yeniden Kral VII. Edward Hastanesi'ne getirildi .
İki hastanede toplam 28 gün kalan Prens Philip'in bu şimdiye kadar hastanede geçirdiği en uzun süre oldu .
Öte yandan Kraliçe II. Elizabeth ve Prens Philip , Ocak ayının başlarında Londra'nın batısındaki Windsor Kalesi'nde Covid - 19’a karşı aşılanmışlardı .
Philip ve Elizabeth 1947'de evlenmiş , ikili 70. evlilik yıl dönümlerini Kasım 2017'de kutlamışlardı .
Prens Philip , 10 Haziran’da 100 yaşına girecek .

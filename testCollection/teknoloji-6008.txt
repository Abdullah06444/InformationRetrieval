İran'da elektrik kesintileri ve hava kirliliğinin zirveye çıkması üzerine gözler , üretimde kullanılan cihazların yüksek elektrik enerjisi harcaması nedeniyle bu duruma dolaylı olarak etki ettiği düşünülen kripto para madenciliğine çevrildi .
Kamuoyunda artan tepkilerin ardından hükümet , ülkede 1600'den fazla kripto para çiftliğini kapatarak 45 binden fazla cihaza el koydu .
İran medyasının gündemini son günlerde , büyük şehirlerdeki hava kirliliği ve plansız elektrik kesintileri meşgul etti .
Ülkenin en çok okunan gazeteleri manşetlerine başkent Tahran'ın karanlık ve kirli havasını gösteren fotoğrafları taşıdı .
Reformistlere yakın Hemşehri gazetesi 13 Ocak Cuma günü \ " 20 gün dumanda yaşam\ " başlığıyla okurlarının karşısına çıktı .
İtimad gazetesi de \ " Kirlilik ve Karanlık\ " başlığını atarken , Devrim Muhafızları Ordusuna yakınlığıyla bilinen \ " Cevan\ " gazetesi \ " Tahran'ın havası hükümetin rengine büründü\ " manşeti ile hükümeti eleştirilerinin odağına aldı .
Gazetelerde çıkan yazılar , elektrik kesintilerinin ve hava kirliliğinin nedenlerini sorgularken , İranlılar da sosyal medyadaki paylaşımlarında bu duruma büyük tepki gösterdi .
ELEKTRİK VE DOĞALGAZ TÜKETİMİNDE ARTIŞ YAŞANDIİran'da , bu yıl yeni tip koronavirüs ( Covid - 19 ) nedeniyle halkın evde daha fazla zaman harcaması iç piyasadaki elektrik ve doğalgaz tüketimini artırdı .
Buna bir de üretimde kullanılan cihazların yüksek enerji harcadığı kripto para madenciliği de eklenince , enerji santralleri talebi karşılamakta zorluk yaşadı ve ülke genelinde birçok şehirde sık sık elektrik kesintileri görüldü .
Hükümet de oluşan enerji açığını kapatmak için enerji santrallerinde düşük kalitede akaryakıt kullanmaya başladı .
Bu duruma enerji santrallerine aşırı yük yüklediği düşüncesiyle dolaylı olarak katkı sağladığı varsayılan kripto para madenciliği de eleştirilerin odak noktası haline geldi . \ " AKARYAKIT KULLANMAKTAN BAŞKA ÇAREMİZ YOK\ "
İranlı Öğrenciler Haber Ajansına ( ISNA ) göre , oluşan enerji açığını kapatmak için kışın en soğuk günlerinde enerji santrallerinde kullanılan akaryakıt miktarı günlük 35 milyon litreye kadar çıkıyor .
İran medyasına konuşan uzmanlara göre , santrallerde filtreleme gibi teknolojik eksiklikler de hesaba katılınca son haftalarda hava kirliliğinin artmasındaki en önemli etken kullanılan düşük kaliteli akaryakıt .
Uzmanlar , söz konusu yakıtların Avrupa ülkelerinde kullanılan yakıtlardan çok daha kalitesiz olduğunu ifade ediyor .
Bu yöndeki tüm eleştirilere rağmen , İran Petrol Bakanı Bijen Namdar Zengene , 3 Ocak'ta yaptığı açıklamada sadece başkent Tahran'da elektrik kullanımının yüzde 15 arttığını belirterek , oluşan açığı telafi etmek için enerji santrallerinde akaryakıt kullanmaktan başka çarelerinin olmadığını söyledi .
Bununla beraber , İranlı yetkililer yaptıkları açıklamalarda , Covid - 19 nedeniyle evlerin havalandırılması için pencerelerin sık sık açılmasının enerji kaybını artırdığını belirterek , halka tasarruf çağrısı yaptı .
ISNA'ya göre , Ulusal İran Gaz Şirketi yetkililerinden Muhammed Rıza Culayi , ülkede doğal gaz üretiminin artmasına rağmen iç piyasadaki tüketimin uyarı seviyesine geldiğini kaydederek , gaz ihtiyacının sağlanabilmesi için vatandaşlardan tasarruf etmesini istedi .
TAHRAN'DA SON 10 YILIN EN KİRLİ AYI YAŞANDITahran Hava Kalitesi Ölçme Şirketi verilerine göre , Tahran'da İran takviminde 21 Aralık - 19 Ocak tarihlerine rastlayan \ " Dey\ " ayı son on yılın en kirli ayı olarak kayıtlara geçti .
İstatistiklere göre Tahranlılar Dey ayında , \ " tüm gruplar ve hassas gruplar için sağlıksız\ " olmak üzere en az 24 gün yaşadı .
Tahran dışında Elburz , İsfahan , Doğu Azerbaycan , Batı Azerbaycan , Huzistan , Merkezi , Rezevi Horasanı gibi yoğun nüfus ve sanayi kollarını barındıran eyaletlerdeki şehirlerde de hava kirliliği yoğundu .
Bu eyaletlerde hava kirliliğine sık sık yaşanan elektrik kesintileri de eşlik etti .
Son haftalarda Bitcoin değerinin rekor kırması ile İran şehirlerindeki hava kirliliğinin ve elektrik kesintilerinin zirveye çıkması birbirine yakın bir zamana denk geldi .
Bu durum , \ " madencilerin de faaliyetlerini hızlandırdığı\ " eleştirilerini beraberinde getirdi .
Bu nedenle , İran kamuoyunda bir kesim elektrik kesintileri ve hava kirliliğindeki artışa yüksek enerji harcayan kripto para madenciliğinin de etki ettiğini düşünürken , bir kesim de madenciliğin önemli bir etken olduğunu ancak liyakatsiz yöneticiler , sanayi merkezlerinin şehirlere yakın yerde olması , trafikteki eski model araçlar , teknolojik ve yasal eksiklikler gibi kronik nedenlere vurgu yaptı .
ISNA'ya göre , ülkede yaşanan elektrik kesintileri nedeniyle eleştirilerin hedefi olan Çinli şirketlerin İran'daki kripto para sektöründeki faaliyetleri hakkında 12 Ocak'ta açıklama yapan İran Enerji Bakanı Rıza Erdekaniyan , \ " Lisansı olan herkes , lisansına göre kripto para üretebilir . Lisansı olmayan yabancı veya yerli kim olursa olsun , yasaya göre muamele görür . \ " diyerek eleştirileri dolaylı olarak kabul etti .
Devlet televizyonuna göre , İran Elektrik Üretim ve Dağıtım ( TAVANIR ) Elektrik Endüstrisi Sözcüsü Mustafa Recebi Meşhedi , ülkedeki kripto para madencilerinin günlük yaklaşık 300 megavat elektrik enerjisi harcadığını ifade etti .
IRNA'ya konuşan Çevre Uzmanı Muhammed Reza Mahbubfer , sayısı yüz binleri bulan kripto para cihazlarının harcadığı yüksek enerjiye dikkati çekerek , ülkenin elektrik endüstrisinin \ " yıpranmış\ " olduğunu söyledi .
Mahbubfer , oluşan açığın kapanması için enerji tesislerinde ve diğer sanayi kollarında düşük kalitede akaryakıt kullanılmasının hava kirliliğinin en önemli sebebi olduğunu kaydetti .
YAPTIRIMLAR VE UCUZ ELEKTRİK , KRİPTO PARA MADENCİLİĞİNİN GELİŞMESİNE KATKI SUNDUİran'da son yıllarda kripto para madenciliğinin popülerliği önemli ölçüde artış gösterdi .
Ülkede elektrik ücretinin Orta Doğu ülkelerine göre ucuz olması ve ABD yaptırımlarının getirdiği kısıtlamaları hem devletin hem halkın aşma ihtiyacı bu artışın önemli nedenleri arasında sayılıyor .
2019'un Temmuz ayında kripto para birimi Bitcoin ile yapılan işlemlerin yasaklandığı açıklanırken , üretimi ise \ " yeni bir endüstri\ " olduğu gerekçesi ile yasaklanmadı .
Bu kararla beraber , İran kripto para sektörünü kayıt altında tutmaya çalıştı ve bu doğrultuda madencilere çağrılarda bulundu .
İranlı yetkililere göre , ülkede lisansı olan herkes kripto para üretebilir .
Bunun yanında İran'da , kripto para madenciliği yaptırımlar nedeniyle uluslararası finans ve bankacılık piyasasından soyutlanan İran için avantajlı bir yöntem olarak görülüyor .
BİNLERCE CİHAZ KAÇAK YOLLARDAN ÜLKEYE SOKULDUİran medyasında yayımlanan haberlere göre , kripto para üreticilerini birkaç gruba ayırmak mümkün .
İlki , bizzat devlet ve devlete bağlı kurumlar .
Devrim Muhafızları Ordusu başta olmak üzere , ülkenin birçok bölgesinde devlet kurumlarına ait kripto para çiftliklerinin olduğu belirtiliyor .
İkincisi , yabancı yatırımcılar .
Çin , bu alanda önde geliyor .
İddialara göre , İran'da elektriğin ucuz olmasının da etkisiyle ülkenin muhtelif yerlerinde Çin'e ait yasal kripto para üretim çiftlikleri bulunuyor .
Bir diğer grubu ise özel şirketler ve bireysel olarak kripto para üreten İranlı vatandaşlar oluşturuyor .
Kripto para madenciliğinde üretimin nasıl olacağına dair yasalardaki belirsizliklerin de etkisiyle , İranlı madenciler son iki yılda , binlerce kripto para üretim cihazını ülkeye kaçak yollardan sokmayı başardı .
IRNA'ya konuşan İran Blockchain Derneği Üretim Grubu Başkanı Muhammed Rıza Şarki , ülkedeki kripto para üretim cihazlarının sayısı hakkında resmi bir bilginin olmadığını fakat iki yıl önce yapılan tahminlere göre ülkede yaklaşık 500 bin cihazın bulunduğunu aktardı .
HÜKÜMET MADENCİLERİ BASKILAMA YOLUNA GİTTİEleştirilerin ardından açıklama yapan Cumhurbaşkanlığı Ofisi Başkanı Mahmud Vaizi , Cumhurbaşkanı Hasan Ruhani'nin , İstihbarat Bakanlığı ve İçişleri Bakanlığını \ " Bitcoin için kayıt dışı elektrik tüketenleri\ " tespit etmekle görevlendirdiğini duyurdu .
Özellikle son dönemde , hükümet kripto para madencilerine yönelik baskısını artırdı .
İran medyasından elde edilen bilgilere göre , ülke genelinde yapılan operasyonlarda 1600'den fazla kripto para çiftliği kapatılırken , kripto para üretiminde kullanılan 45 binden fazla cihaz ele geçirildi .
Yasa dışı kripto para madenciliği ile mücadele kapsamında İranlı yetkililer , kripto para üretenlerin güvenlik birimlerine ihbar edilmesi karşılığında ödül verileceğini açıkladı .
ISNA'ya göre , İran Elektrik Üretim ve Dağıtım ( TAVANIR ) Genel Müdürü Muhammed Hasan Mutevalizade , elektrik kesintilerinin önüne geçmek için Kirman eyaletine bağlı Refsencan ilçesinde bulunan , İran - Çin ortaklığına ait , 54 bin kripto para üretim cihazı ile ülkenin en büyük Bitcoin üretim çiftliğinin faaliyetinin iki hafta süreyle durdurulduğunu açıkladı .
Hükümetin , elektrik kesintileri ve hava kirliliğinin ardından kripto para \ " madencilerini\ " kısıtlama yoluna gitmesinde halkın tepkisini yatıştırma amacını taşıdığı ifade ediliyor . \ " YENİ KESİNTİLER OLABİLİR\ "
UYARISITAVANIR'dan dün yapılan açıklamada , özellikle ülkenin nüfus yoğunluğunun olduğu kuzey bölgelerinde yeni elektrik kesintilerinin olabileceği uyarısında bulunuldu .
Açıklamada , hizmetlerin aksamadan devam edebilmesi için halktan gaz ve elektrik kullanımını yüzde 10 civarında azaltmaları istendi .
İranlı uzmanlar , ülke genelindeki elektrik kesintisinin , sağlık sistemi üzerindeki olumsuz etkisinin yanı sıra hava kirliliğinin Covid - 19 salgını ile mücadelede özellikle hastalığı olan gruplar için olumsuz etkilediğini vurguladı .
Uzmanlara göre , hava kirliliği nedeniyle akciğer ve solunum sistemi zarar gören kişiler , salgına karşı daha savunmasız oluyor .

Cumhurbaşkanı Erdoğan , bugün gerçekleştirdiği grup toplantısında kültür sanat anlamında 2019 yılını ' Göbeklitepe Yılı ' olarak ilkan edildiğini açıkladı .
Yazar Yonca Eldener ' Göbeklitepe Muhafızı ' kitabında , UNESCO Dünya Mirası listesine giren Göbeklitepe hakkında bilmeniz gerekenleri yazdı .
Cumhurbaşkanı Erdoğan , bugün gerçekleştirilen grup toplantısında \ " 2019 yılını Göbeklitepe yılı olarak ilan ediyoruz . Sadce Göbeklitepe yılı ilan ederken onunla kalmayacağız Gaziantep , Mardin , Adıyaman da bu işin içerisinde olacak . 5 ilimiz bu işinde içinde olacak şekilde bölgeyi ayağa kaldıracağız . Bu kadim yerleşim alanı tüm dünyanın dikkatini çekecek özelliktedir . \ " diyerek 2019 yılının Göbeklitepe Yılı ilan edildiğini duyurdu .
Göbeklitepe geçtiğimiz Temmuz ayında UNESCO Dünya Mirası Listesi'ne alındı .
Burası " insanlık mirası " kavramının adeta ete kemiğe büründüğü yer çünkü insanlık kültür ateşini burada yaktı .
Dijital çağa gelebilmemiz için sanayi devriminden geçtik ancak ondan da önce geçtiğimiz ilk basamak kültürel devrimdi .
Anadolu ise Taş Çağı’nda yaşanan gelişmeler ile bu kültürel devrimin kalbinde duruyor .
Taş Çağı bize her ne kadar günümüzle ilgisi olmayan çok eski devirler gibi gelse de aslında bizi bugünkü toplumsal ve zihinsel yapıya taşıyan kavramların tohumları bu dönemde atıldı .
Tarıma , üretime ve yerleşik hayata bu çağda geçtik ve ardından kentler , devletler , imparatorluklar ve karmaşık toplumsal kurumlar geldi .
Anadolu bu noktada medeniyetin neredeyse kilit taşı rolünde .
Bunu tescilleyen ise Göbeklitepe’nin bulunması oldu .
Peki Göbeklitepe’de neler oldu veya olmuş olabilir ?
Öncelikle şehirden önce tapınakların geldiğini öğrendik ve şaşırdık .
Kalabalık toplulukların bir araya gelmesindeki birleştirici gücün inanç ve şölen eksenli olabileceğini konuşmaya başladık .
Çok küçük gruplar halinde gezen avcı - toplayıcılar , kalabalıklar halinde - sezonsal olarak - burada toplanmaya ve şölenler yapmaya başlamışlar gözüküyor .
İnşa ettikleri tapınaklar avcı - toplayıcılardan beklenmedik düzeyde bir organizasyon yeteneği , örgütlenme kapasitesi , soyut düşünme becerisi gerektiriyor .
Karşımıza sanıldığı gibi ilkel değil , aksine son derece karmaşık topluluklar olarak çıktılar .
Gerçekten de bu tapınakları yapmak için kalabalık bir işgücü , işgücünün organizasyonu , denetimi ve inşaat ustalığı gerekiyor .
Bu durumda Göbeklitepe’de devam eden inşaatlar uzmanlaşmanın ve hiyerarşinin önünü açmış olabilir .
Uzmanlaşma , bazı avcılar için - en azından inşaatlar süresince - artık karnını doyurmak için avlanmanın ötesinde bir meslek sahibi olmak demek .
Kalabalık grupların denetimi ve organizasyonu ise yönetici sınıfına doğru büyük bir adım atılması .
Avcı , çiftçi , sanayici , yazılımcı zincirini küçücük bir bitki tetikliyor ; buğday .
Göbeklitepe’nin tetiklemiş olabileceği değişimler bununla da sınırlı kalmıyor .
Kalabalık şantiye çalışanlarını doyurmak için kalıcı bir besin kaynağı arayışına girilmiş ve tarımın keşfi tetiklenmiş olabilir .
Dünyada ilk kez evcilleştirilen 2 buğday türü Urfa’da bulunuyor .
Sapiens’in yazarı Harari’ye göre aslında biz buğdayı değil , buğday bizi evcilleştirdi .
Resme böyle bakınca o buğday çok şeye kadir çünkü insanlığı tamamen dönüştürüyor ; avcı , çiftçi , sanayici , yazılımcı zincirini küçücük bir bitki tetikliyor .
Ve Göbeklitepe’de düzenli olarak şölenler düzenleniyor olabilir çünkü kazılarda onlarca hayvan kemiği bulundu .
Yani medeniyetimizi bu şölenler etrafında kurmuş olabiliriz .
Bu şölenlerin sosyal birleştiriciliği kadar bazı hırslı kişilerin öne çıkma çabasıyla eşitsizliğin temelleri atılmış olabilir .
Ve kabartmalardaki süsleme olmadığı dile getirilen semboller hiyeroglifler gibi resim yazısının atası olabilir .
Ne sıra dışı değil mi ?
Göbeklitepe nedir ?
Arkeologlar bu alanın avcı erkeklerin şölenler düzenlendiği sezonluk bir toplanma yeri olduğunu söylüyor .
Avcıların neden bir araya geldiklerine dair fikirler ise çeşitli .
Düşman kabilelerin barış yapmak için burada şölenler düzenlediklerini söyleyenler var .
Bazıları dikilitaşların avcıların atalarını sembolize ettiğini düşünüyor .
Kimileri de sembollerin takımyıldızlarıyla ilişkili olduğunu düşünüyor .
Göbeklitepe’yi uzaylıların veya Atlantisvari çok gelişmiş bir medeniyetin yaptığını düşünenler hiç de az değil .
Göbeklitepe nasıl bulundu ?
Göbeklitepe’nin bulunuş hikayesi 1986’da tarlanın sahibi Şavak Yıldız’ın iki kireçtaşı heykel bulup müzeye götürmesiyle başlıyor .
Benzeri olmadığı için ne olduğu anlaşılamayan heykeller uzun süre depoda bekliyor .
Ta ki Urfa’daki başka bir taş çağı yerleşimini kazan iki arkeolog depoya eser teslim etmek için gelene kadar .
Bu iki arkeolog Nevali Çori adlı taş çağı yerleşimi baraj suları altında kalmadan kurtarma kazısı yapan ekiptenler .
Burada hem eşsiz heykeller hem de ilk defa T başlı bir tapınak bulunduğu için tecrübeliler ve depodaki heykeller hemen ilgilerini çekiyor .
Ve Göbeklitepe neresi aramaya başlıyorlar .
Klaus Schmidt heykellerin bulunduğu alanda bir süre sonra kazılara başlıyor .
2 yıl sonra nihayet tapınaklara ulaşılıyor ancak arkeologlar tarafından değil .
Tarla sahibi alanın diğer bir köşesinde tarlasını sürmek için taşları temizlemeye çalışırken büyük bir taşa rastlıyor .
Yerinden oynatamadığı taşı geldiğinde Schmidt’e gösteriyor .
Alman arkeolog yerde gömülü taşın Nevali Çori’den aşina olduğu tapınaklara ait T başlı bir dikilitaşın ucu olduğunu hemen anlıyor .
Göbeklitepe Tapınakları neye benziyor ?
Yüz yılın en heyecan verici arkeolojik buluntusu gün yüzüne çıkarıldığından beri tüm dünyada ilginin odağı .
Göbeklitepe heyecan verici çünkü 12 bin yıllık yaşı ve Taş Çağı için gerçekten de çok büyük olan boyutları ile benzersiz .
Toprak altında radarla tespit edilenler dahil 20 kadar tapınak bulunuyor .
Dairesel formda büyük yapılardan kare şeklinde olan küçük yapılara kadar burası bir tapınak kompleksi .
Tapınakların merkezinde iki büyük dikilitaş bulunuyor .
Çevresinde ise on kadar dikilitaş daha var ve alçak çevre duvarına yerleştirilmişler .
Üzerleri yırtıcıların ağırlıkta olduğu enfes hayvan kabartmaları ile bezeli .
Ziyarete açık bölümde tapınakları daire şeklinde ahşap bir yol çevreliyor .
Yukarıdan tamamen kazılmış 4 tapınak görülebiliyor .
Bu tapınaklar A , B , C ve D tapınakları olarak adlandırılmışlar .
A tapınağında yılan , B de tilki , C de yaban domuzu ve D de kuş ve yılan kabartmaları yoğunlukta .
Bu tapınakların farklı klanlara ait olup olmadığı önemli bir soru .
Tapınakların en büyüğü ve süslüsü olan D tapınağının ortasındaki iki dikilitaş hemen dikkat çekiyor .
Üzerinde kolları , incecik parmakları , süslü önlüğü ve T şeklinde başı ile bu ululuğu vurgulanmış bir insanı tasvir ediyor .
Diğer dikilitaşların yüzü saygıyla merkezdekilere dönük .
Bizim yüzümüz de saygıyla taşlara .
Çünkü bu tapınakların yapıldıkları dönemde henüz ne hayvan evcilleştirilmiş ne yerleşik hayata geçilmiş ne de tarım yapılıyor .
Göbeklitepe’yi inşa edenler , tarih kitaplarından bildiğimiz uzun saçlı , taş baltalı avcı - toplayıcılar .
Ellerinde sadece obsidiyen ve çakıl taşları var ve dikilitaşların üzerlerine çeşitli hayvanlar , hatta soyut semboller işlemişler .
Dahası 5-6 ton ağırlıkta ve 5,5 metreye varan uzunluktaki dikilitaşları civardaki taş ocaklarından taşımış ve ana kayadan şekillendirilmiş kaidenin tam ortasına dimdik yerleştirmişler .
Bu gerçekten de akıl almaz .
Yonca Eldener kimdir ?
Yonca Eldener , 1972 yılında Ankara’da doğdu .
TED Ankara Koleji’ni bitirdikten sonra ODTÜ Mimarlık Fakültesi Şehir Planlama Bölümü’nü okuyup buradan mezun oldu .
1995 yılında Avrupa Birliği Jean Monnet Bursu ile Univeristy College London - Bartlett Mimarlık Okulu’nda Gayrimenkul ve Planlama mastırı yaptı .
1996-2002 yıllarında ODTÜ Mimarlık Fakültesi Şehir Planlama Bölümü’nde doktora derecesini aldı .
Kasım 2014 yılında yayınlanan " Göbekli Tepe Muhafızı " , Yonca Eldener’in ikinci romanıdır .
Kitap , Göbekli Tepe’nin ilk ve tek romanı olması özelliğini taşıyor .
Evli ve iki kız çocuğu annesi olan yazar , halen bir firmada genel müdürlük görevini sürdürmektedir .

Piyanist Evgeny Grinko , \ " Türk seyircisini çok seviyorum . Çok sıcaklar . Tepkilerini baştan gösteriyorlar . Mesela Rusya'da şarkı bitince alkışlar insanlar\ " dedi . \ " Valse\ " adlı şarkısıyla büyük bir çıkış yakalayarak dünya çapında müzikseverlerin beğenisini kazanan Rus müzisyen , piyanist ve davulcu Evgeny Grinko , 17 yıldır müzik ağırlıklı çalışmalarını sürdürüyor .
Aralarında Konya , Ordu , Samsun , Mersin ve Adana'nın da olduğu Türkiye turnesine başlayan sanatçı , 16 Ağustos Cuma günü Harbiye Cemil Topuzlu Açıkhava Sahnesi'nde hayranlarıyla buluşacak .
Moskova'nın yakınında Zhukovsky adlı küçük bir kasabada yaşayan , fakat kısa sürede adını tüm dünyaya duyuran başarılı piyanist , konserlerinde piyanonun yanı sıra gitar ve davul da çalıyor .
Daha önce de Türkiye'de kapalı gişe birçok konser veren sanatçı , Türkiye'deki konserleriyle sanat hayatı ve kariyerine ilişkin açıklamalarda bulundu .
Evgeny Grinko , Türkiye'de verdiği konserlerde çok güzel zaman geçirdiğini ve Türk dinleyicisiyle kurduğu etkileşimin iyi olduğunu söyleyerek , \ " Türkiye'de gezmek ve konser vermek çok ilginç . Biraz yorucu ama çok keyifli . Türk seyircisini çok seviyorum . Çok sıcaklar . Tepkilerini baştan gösteriyorlar . Mesela Rusya'da şarkı bitince alkışlar insanlar . Türkiye'de ise sevdikleri bir şarkı başladığında alkışlıyorlar . İlk başta çok ilginç gelmişti bana ama alıştım . \ " diye konuştu . \ " ROCK GRUBUMUZUN DAĞILMASI BENİM İÇİN DÖNÜM NOKTASI OLDU\ "
Üyesi olduğu rock grubunun dağılmasıyla yaşamında değişimin başladığını aktaran Grinko , şu bilgileri verdi : \ " Arkadaşlarımla gitar çalıyordum . Bir rock grubumuz vardı ve çok iyi bir gruptu . Hiç beklemediğimiz bir şekilde dağıldık . Tabii o zaman çok üzüldüm ama sonra piyanoyla tanıştım . Ardından hayatım çok hızlı değişti . Bu benim için önemli bir dönüm noktasıydı . \ "
Rus piyanist , konserlere çıkmadan önce bazen endişeli , bazen çok neşeli ve heyecanlı hissettiğini ifade ederek , kendisini en rahat hissettiği yerin ise sahne olduğunu dile getirdi . \ " TARKAN RUSYA'DA HALA ÇOK MEŞHUR\ "
Türkçe ile Rusça'nın benzerliğine dikkati çeken Grinko , \ " Kelimelerimiz benziyor . Hatta bazı kelimelerimiz aynı . Müziğimin popüler olduğu coğrafyalardaki ortak noktanın bu benzerlikler ve müziğe olan sevgimiz olduğunu düşünüyorum . \ " dedi .
İnsanları müzikle mutlu etmekten duyduğu memnuniyeti dile getiren Grinko , \ " Daha önce Türkiye'den ' Cesur ve Güzel ' isimli dizi için müzik hazırlamam istendi . Fakat fazla zaman veremedikleri için bunu gerçekleştiremedik . Gelecekte başka projeler olursa değerlendirebiliriz . \ " ifadelerine yer verdi .
Sanatçı , Türk müziğinde bildiği isimlere de değinerek , \ " MFÖ'den Fuat ve bildiğiniz üzere Mabel Matiz ile müzik yaptım . Tarkan Rusya'da hala çok meşhur . Son dönemde Ufuk Beydemir'in ' Ay Tenli Kadın ' şarkısını çok beğeniyorum . Şarkıya bir sosyal medya platformunda denk geldim ve çok beğendim . \ " diye konuştu .
Kendi kültüründen izleri bestelerine taşıyan Evgeny Grinko , Bayhan prodüksiyon tarafından gerçekleşen Turkiye turnesi kapsamında 7 Ekim'de Konya Selçuklu Kongre Merkezi Anadolu Oditoryum'da , 9 Ekim'de Ordu Kültür Sanat Merkezi'nde , 10 Ekim'de Samsun Büyükşehir Belediyesi Sanat Merkezi'nde , 11 Ekim'de Trabzon'da Karadeniz Teknik Üniversitesi içerisinde yer alan Atatürk Kültür Merkezi'nde , 15 Ekim'de Mersin Yenişehir Belediyesi Atatürk Kültür Merkezi'nde , 16 Ekim'de Adana'da Yaşar Kemal Kültür Merkezi'nde ve 17 Ekim'de Gaziantep Üniversitesi Mavera Kongre ve Sanat Merkezi'nde konser verecek .

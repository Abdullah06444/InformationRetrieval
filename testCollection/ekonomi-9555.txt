FED'in faiz indirimi piyasalardaki yangını söndüremedi .
Yurtdışı piyasalarda cuma günü yaşanan hafif yükselişler yerini yeniden sert düşüşlere bıraktı .
Yurtiçine de bu yansıdı .
Dolar bugün 6,40 lirayı aştı .
Borsa'da kayıplar derinleşti .
Altın 1500 doların altına indi .
1456 dolara kadar çekildi .
Geçen hafta 31 dolara inen petrolse bugün 29 dolara kadar düştü .
299 liraya kadar gerileyen altının gram fiyatı şu dakikalarda 302 liradan işlem görüyor .
Altının gram fiyatı , haftaya yükselişle başlamasının ardından sabah saatlerinde 313 liradan işlem görüyordu .
Şu dakikalarda altının gram fiyatı 301,2 liradan alıcı buluyor .
Cuma günü , dolar kurundaki yükselişe rağmen altının ons fiyatındaki düşüşe paralel değer kaybeden gram altın , günü bir önceki kapanışa göre yüzde 2,8 azalışla 311,7 liradan tamamladı .
Kapalıçarşı'da çeyrek altın 495 lira , Cumhuriyet altını da 2.091 liradan satılıyor .
Altının ons fiyatı , şu dakikalarda önceki kapanışa göre yüzde 0,2 artışla 1.533 dolar seviyesinde dengelendi .
Analistler , yeni tip corona virüs ( Covid - 19 ) salgınının ekonomik etkilerini azaltmak için merkez bankalarının müdahalelerine devam ettiğini , dün ABD Merkez Bankası'nın ( Fed ) sürpriz bir toplantıyla politika faizini 100 baz puan indirimle yüzde 0-0,25 aralığına düşürdüğünü kaydetti .
Bununla birlikte , Fed'in 700 milyar dolarlık parasal genişleme yapacağını ve 6 büyük merkez bankasıyla likidite sıkıntısı yaşanmaması için swap hattı kurduğuna dikkati çeken analistler , alınan kararlar sonrası 1.575 dolar seviyesine yükselen altının ons fiyatının daha sonra gerileyerek 1.530 dolar civarında dengelendiğini ifade etti .
Analistler , başta Fed olmak üzere küresel merkez bankalarının likiditeyi artırma çabalarının altın fiyatlarını yukarı yönlü desteklemeye devam ettiğini , ancak küresel pay piyasalarında görülen sert düşüşler sebebiyle yatırımcıların likidite ihtiyaçlarını karşılamak için altın pozisyonlarını azaltmayı sürdürdüklerini belirtti .
Bugün , yurt içinde veri takviminin sakin olduğunu , yurt dışında ise ABD'de New York Fed imalat endeksinin takip edileceğini bildiren analistler , Covid - 19 salgınına ilişkin haber akışının yatırımcıların gündeminde olmaya devam edeceğini anımsattı .
Teknik açıdan altının onsunda 1.516 doların destek , 1.560 doların direnç konumuna geldiğini aktaran analistler , gram altında ise 310-330 lira bandının öne çıktığını kaydetti .
FED'DEN FAİZ İNDİRİMİ ABD Merkez Bankası ( Fed ) , yeni tip corona virüs ( Covid - 19 ) salgınının ekonomik etkisini hafifletmek için 17-18 Mart’taki Açık Piyasa Komitesi ( FOMC ) toplantısı öncesi ikinci kez faiz indirdi ve politika faizini yüzde 0-0,25 aralığına çekti .
Fed'den yapılan açıklamada , corona virüs salgınının ABD de dahil olmak üzere birçok ülkede topluma zarar verdiği , ekonomik faaliyetlerde aksamalara neden olduğuna ve küresel finansal koşulları önemli ölçüde etkilediğine işaret edildi .
MERKEZ BANKALARINDAN SWAP HAMLESİ Avrupa Merkez Bankası ( ECB ) , ABD Merkez Bankası ( Fed ) , Kanada ( BOC ) , İngiltere ( BOE ) , Japonya ( BOJ ) ve İsviçre ( SNB ) merkez bankaları , küresel ölçekte dolar likiditesi sağlanmasını güvence altına almak için swap hattını genişletme kararı aldı .
Merkez bankalarının bu swap hamlesinin , son haftalarda yeni tip corona virüs ( Covid - 19 ) salgını endişeleriyle yükselen ABD dolarına erişmek için bankalar ve şirketler tarafından yapılan masrafları düşürmesi bekleniyor .
FED'İN İKİNCİ ACİL FAİZ İNDİRİMİ NE ANLAMA GELİYOR ?

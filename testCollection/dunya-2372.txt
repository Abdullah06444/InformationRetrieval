İtalya Başbakanı Mario Draghi , yeni tip Corona virüs ( Covid - 19 ) salgınında yeni bir enfeksiyon dalgasıyla karşı karşıya olduklarını , ölü sayısının artmaması için azami dikkat göstermeleri gerektiğini söyledi .
Başbakan Draghi , başkentte Fiumicino Havalimanı'ndaki aşı merkezini ziyaret etti .
Draghi , yaptığı konuşmada , \ " Acil durumun başlamasının üzerinden bir yıldan fazla bir süre geçmesine karşın maalesef yeni bir enfeksiyon dalgası söz konusu . Bir önceki hafta 130 bin 816 iken , son hafta 150 bin 175 yeni vaka var . Yaklaşık yüzde 15'lik bir artış var . Bu veriler , ölü sayısındaki artışı engellememiz ve sağlık tesislerinin dolmasını önlemek için azami dikkat gerektiriyor . \ " ifadelerini kullandı .
Başbakan Draghi , bilimsel kanıtlara dayanarak hükümetin bugün orantılı bazı yeni tedbirler kabul ettiğini söyledi .
Draghi , Astrazeneca aşısı yapıldıktan sonra hayatını kaybeden 2 güvenlik görevlisiyle ilgili olarak , \ " Avrupa İlaç Ajansı ( EMA ) , şüpheli vakaları inceliyor ama bunun kullanılmasına devam etmemizi de tavsiye etti . \ " dedi .
Avrupa genelinde aşı tedariklerinde yaşanan gecikmelerden etkilenen ve aşılama kampanyası yavaşlayan İtalya’da bunun yeniden hızlanacağı sinyalini veren Draghi , \ " Şu anki günlük ritim yaklaşık 170 bin doz . Hedef , yakında bunu üçe katlamak . Şu ana kadar 7,9 milyon doz almış durumdayız ama ilerleyen haftalarda güçlü bir hızlanma olacağına güveniyoruz . \ " diye konuştu .
Başbakan Draghi , aşı üreten ilaç firmalarından taahhütlerine saygı duymalarını beklediklerini , taahhütlerine uymayanlara yönelik kararlar almaya devam edeceklerini vurguladı .
PASKALYA YORTUSU SIRASINDA BÜTÜN ÜLKE \ " KIRMIZI BÖLGE\ "
OLACAKDraghi başkanlığında bu sabah toplanan Bakanlar Kurulu , Covid - 19 tedbirlerinde bazı değişikliklere giderken yeni kararlar aldı .
Buna göre , ülkede bir bölgenin , serbest dolaşım yasağı da olmak üzere tedbirlerin en sıkı şekilde uygulandığı " kırmızı bölge " kategorisine alınabilmesi için bundan böyle her 100 bin kişide 250 vaka görülmesi yeterli olacak .
Hükümet , ayrıca Hristiyan aleminin 3-5 Nisan'da kutlayacağı Paskalya Yortusu sırasında yayılmanın artmaması için ülkenin tamamında \ " kırmızı bölge\ " ilan edilmesine karar verdi .

Peşmerge'nin kıyafet değiştirerek PKK'ya karşı savaştığı iddialarına KDP'den sert tepki geldi .
Türk Silahlı Kuvvetleri'nin operasyonlarına destek verilmediğini belirten KDP , \ " Savaşamadıkları zaman kaçıyorlarsa burada KDP'nin bir hatası yok\ " dedi .
Eski Irak Kürt Bölgesel Yönetimi ( IKBY ) Başkanı Mesut Barzani liderliğindeki Kürdistan Demokratik Partisi , terör örgütü PKK'nın daima kaçış halinde olduğunu bildirdi .
KDP Sözcüsü Mahmud Muhammed , PKK'nın \ " KDP , TSK ile ortak hareket ediyor\ " iddialarına ilişkin yazılı açıklama yayımladı .
Partilerinin TSK'nın PKK'ya karşı yürüttüğü operasyonlarla herhangi bir bağlantısının olmadığını vurgulayan Muhammed , \ " ( KDP ) Asla PKK'nın savaşması veya savaşmamasının önünü kapatmamıştır . Savaşamadıkları zaman kaçıyorlarsa burada KDP'nin bir hatası yok . \ " ifadelerini kullandı .
Muhammed , şöyle devam etti : \ " PKK , asılsız ithamlardan vazgeçmelidir . Onlar da çok iyi biliyor ki KDP'nin bu savaşta bir parmağı olsaydı , PKK daha kötü bir durumda olacaktı . Bize göre bu istikrarsızlığın en iyi çözümü PKK'nın Kürdistan Bölgesi'nin yakasından düşmesidir . \ "
KDP Sözcüsü Muhammed ayrıca , PKK'nın Türkiye toprakları içinde çatışamadığını ve devamlı kaçış halinde olduğunu kaydetti .
PKK'ya yakın kaynaklar KDP'li peşmergelerin TSK kıyafeti giyerek PKK'ya karşı savaştıklarını iddia etmişti .

İtalya Birinci Futbol Ligi ( Serie A ) takımlarından Juventus'un Portekizli yıldızı Cristiano Ronaldo’nun sosyal paylaşım sitesinden yaptığı paylaşım altına yorum olarak , \ " PCR testi saçmalık\ " yazması tartışma konusu oldu .
İtalyan basınında Portekiz kaynaklı çıkan haberlere göre , Covid - 19’a yakalandığı için iki haftadır izolasyon altında olan Ronaldo’nun üçüncü testi de yine pozitif çıktı .
Sosyal paylaşım sitelerinden Instagram’da bireysel antrenmanlarına devam ettiği , iyi ve formda olduğuna dair fotoğraf ve videolar paylaşan 35 yaşındaki oyuncu , son paylaştığı fotoğrafının altına yaptığı bir yorum dikkati çekti . \ " PCR testi tam bir saçmalık\ " yazan Ronaldo , daha sonra bu yorumunu sildi .
Takipçilerinin dikkatinden kaçmayan bu yorum , Cristiano Ronaldo’nun 3. testinin de pozitif çıkmasına verdiği tepki olarak değerlendirildi .
İtalya'nın önemli virologlarından Prof. Roberto Burioni de Twitter hesabından Cristiano Ronaldo'nun bu yorumunu tiye alarak , \ " Meslektaşım Cristiano Ronaldo’ya kalabalık virolog grubuna ' hoş geldin ' diyorum . Kendisi , göz doktorlarına karşı yapılacak bir sonraki maçta çok faydalı olacaktır . \ " ifadelerini kullandı .
Twitter , Instagram gibi sosyal mecralarda Ronaldo’nun Covid - 19'u tespit etmeye yarayan PCR testine yönelik ifadelerine bazı kullanıcılar da yıldız oyuncunun , 1 milyondan fazla kişinin canını alan virüs hakkında bu şekilde konuşmaması gerektiğini belirten yorumlar yaptı .

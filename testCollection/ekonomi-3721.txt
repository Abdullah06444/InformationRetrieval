Konut satışlarında 2017'den sonra ilk kez rekor kırıldı .
Pandemiye rağmen gelen satış rekorunda , tarihi düşük faizli kredi kampanyaları etkili oldu .
Aralık ayı satışlarında ise keskin bir düşüş var .
İşte ayrıntılar .
Türkiye İstatistik Kurumu , geçen yılın aralık ayı ve 2020 yılına ilişkin konut satış istatistiklerini açıkladı .
Buna göre , konut satışları 2020'de bir önceki yıla göre yüzde 11,2 artarak 1 milyon 499 bin 316'ya ulaştı .
Ocak - aralık döneminde ipotekli konut satışı yüzde 72,4 artarak 573 bin 337 , diğer satış türlerinde ise yüzde 8,9 azalarak 925 bin 979 oldu .
2020 yılında ipotekli satışların payı yüzde 38,2 , diğer satışların payı yüzde 61,8 gerçekleşti .
Bu dönemde ilk defa satılan konutlar yüzde 8,2 azalarak 469 bin 740 oldu .
İkinci el konut satışları da yüzde 23 artarak 1 milyon 29 bin 576 olarak gerçekleşti .
İlk el konut satış oranı yüzde 31,3 , ikinci el konut satış oranı yüzde 68,7 olarak hesaplandı .
Konut satışlarında 2020'de İstanbul 265 bin 98 konut satışı ve yüzde 17,7 pay ile ilk sırayı aldı .
İstanbul'u 157 bin 95 konut satışı ve yüzde 10,5 pay ile Ankara , 93 bin 457 konut satışı ve yüzde 6,2 pay ile İzmir izledi .
En az satış ise 192 konut ile Ardahan'da oldu .
Türkiye genelinde konut satışları geçen yılın aralık ayında ise bir önceki yılın aynı ayına göre yüzde 47,6 azalarak 105 bin 981 oldu .
Konut satışlarında , aralıkta İstanbul 20 bin 236 konut satışı ve yüzde 19,1 ile en yüksek payı aldı .
Satış sayılarına göre İstanbul'u 9 bin 990 konut satışı ve yüzde 9,4 pay ile Ankara , 5 bin 794 konut satışı ve yüzde 5,5 pay ile İzmir izledi .
Konut satış sayısının düşük olduğu iller sırasıyla 18 konut ile Ardahan , 20 konut ile Hakkari ve 100 konut ile Bayburt oldu .
2020 YILINDA YABANCILARA 40 BİN 812 KONUT SATILDITürkiye genelinde 2020 yılında yabancılara 40 bin 812 konut satıldı .
Yabancılara yapılan konut satışları geçen yıl bir önceki yıla göre yüzde 10,3 geriledi .
Yabancılara yapılan konut satışlarında 2020'de ilk sırayı 19 bin 175 konut ile İstanbul , ikinci sırayı 7 bin 735 konut ile Antalya aldı .
Antalya'yı 2 bin 746 konut satışı ile Ankara ve 1340 konut satışı ile Bursa izledi .
VİDEO : ARTIK HERKES EMLAKÇI OLAMAYACAK - ARŞİVYabancılara yapılan konut satışları aralıkta bir önceki yılın aynı ayına göre yüzde 16,4 azalarak 4 bin 427 oldu .
Yabancılara yapılan konut satışlarında Aralık 2020'de ilk sırayı 2 bin 308 konut satışı ile İstanbul aldı .
İstanbul'u sırasıyla 789 konut satışı ile Antalya , 273 konut satışı ile Ankara , 159 konut satışı ile Mersin ve 131 konut satışı ile Yalova izledi .
İran vatandaşları geçen yıl Türkiye'den 7 bin 189 konut satın aldı .
İran'ı 6 bin 674 konut ile Irak , 3 bin 78 konut ile Rusya Federasyonu , bin 929 konut ile Afganistan ve bin 279 konut ile Azerbaycan izledi .
Aralık ayında ise İran vatandaşları Türkiye'den 764 konut satın aldı .
İran'ı sırasıyla , 724 konut ile Irak , 349 konut ile Rusya Federasyonu ve 224 konut ile Afganistan izledi .
ÜÇTE BİRİNİ KADINLAR ALDITürkiye genelinde 2020 yılında erkekler yüzde 59,5 pay ile 892 bin 347 , kadınlar yüzde 32,2 pay ile 483 bin 7 konut sahibi olurken , yüzde 1,6 pay ile 23 bin 424 konut kadın ve erkek tarafından ortaklaşa alındı .
İstanbul 77 bin 209 konut satışı ve yüzde 16 payla Türkiye'de kadınlar tarafından en fazla konut satın alınan il oldu .
İstanbul'da 149 bin 316 konut erkekler tarafından alınırken , kadınlar ve erkekler tarafından ortak alınan konut sayısı 5 bin 703 olarak gerçekleşti .
En az konut satışının gerçekleştiği iller kadınlarda 50 konut ile Ardahan , erkeklerde 130 konut ile Hakkari oldu .
İPOTEKLİ KONUT SATIŞLARI ARALIKTA AZALDITürkiye genelinde geçen yılın aralık ayında ipotekli konut satışları bir önceki yılın aynı ayına göre yüzde 70,9 azalış göstererek 14 bin 631 oldu .
Toplam konut satışları içinde ipotekli satışların payı yüzde 13,8 olarak gerçekleşti .
İpotekli satışlarda İstanbul 3 bin 251 konut satışı ve yüzde 22,2 pay ile ilk sırayı aldı .
İpotekli konut satışının en az olduğu il 2 konut ile Hakkari oldu .
Diğer konut satışları Türkiye genelinde bir önceki yılın aynı ayına göre yüzde 39,8 azalarak 91 bin 350 olarak gerçekleşti .
Diğer konut satışlarında İstanbul 16 bin 985 konut satışı ve yüzde 18,6 pay ile ilk sıraya yerleşti .
İstanbul'daki toplam konut satışları içinde diğer satışların payı yüzde 83,9 oldu .
Ankara 8 bin 179 diğer konut satışı ile ikinci sırada yer aldı .
Ankara'yı 4 bin 759 konut satışı ile İzmir izledi .
Diğer konut satışının en az olduğu il 15 konut ile Ardahan oldu .
Türkiye genelinde ilk defa satılan konut sayısı geçen yılın aralık ayında bir önceki yılın aynı ayına göre yüzde 51,1 azalarak 36 bin 898 oldu .
Toplam konut satışları içinde ilk satışın payı yüzde 34,8 oldu .
İlk satışlarda İstanbul 6 bin 391 konut satışı ve yüzde 17,3 ile en yüksek paya sahip olurken , İstanbul'u 2 bin 332 konut satışı ile Ankara ve 1789 konut satışı ile İzmir izledi .
Türkiye genelinde ikinci el konut satışları aralık ayında bir önceki yılın aynı ayına göre yüzde 45,4 azalış göstererek 69 bin 83 oldu .
İkinci el konut satışlarında da İstanbul 13 bin 845 konut satışı ve yüzde 20 pay ile ilk sıraya yerleşti .
İstanbul'daki toplam konut satışları içinde ikinci el satışların payı yüzde 68,4 oldu .
Ankara 7 bin 658 konut satışı ile ikinci sırada yer aldı .
Ankara'yı 4 bin 5 konut satışı ile İzmir izledi .

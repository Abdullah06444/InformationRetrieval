İngiltere Ticaret Bakanlığı , Türkiye ile yarın serbest ticaret anlaşması imzalanacağını bildirdi .
Ticaret Bakanı Ruhsar Pekcan da Brexit sürecini yakından takip ettiklerini , İngiltere ile Türkiye arasındaki taslak anlaşmanın hazır olduğunu belirtmişti .
İşte ayrıntılar .
İngiltere Ticaret Bakanlığı'ndan yapılan yazılı açıklamaya göre , İngiltere , Avrupa Birliği ( AB ) vardığı anlaşmanın ardından ilk serbest ticaret anlaşmasını yarın Türkiye ile imzalayacak .
İngiltere Ticaret Bakanı Liz Truss , Türkiye ile imzalanacak anlaşmanın ilk aşamada iki ülke arasındaki mevcut ticaret koşullarını korumayı amaçladığını bildirdi .
Anlaşmanın İngiltere’de imalat sanayiinde , otomotivde ve çelik sanayiinde binlerce istihdam için güvence temin edeceğini vurgulayan Truss , “Türkiye ile daha ihtiraslı , iki ülkeye özgü bir ticaret anlaşmasını yakın gelecekte imzalamak için çalışıyoruz” ifadelerini kullandı .
Türkiye ile imzalanacak anlaşma , İngiltere’nin Brexit sonrası imzaladığı serbest ticaret anlaşmaları içinde ticari hacim bakımında 5. sırada yer alacak .
İki ülke arasındaki ticaret hacmi yaklaşık 19 milyar sterlin düzeyinde seyrediyor .
İngiltere , AB ile 24 Aralık'ta Brexit sonrası serbest ticaret anlaşmasına varmıştı .
BAKAN PEKCAN : AMACIMIZ SERBEST TİCARET ANLAŞMASINI BİR AN ÖNCE İMZALAMAKTicaret Bakanı Ruhsar Pekcan , dün yaptığı açıklamada \ " Birleşik Krallık ile serbest ticaret anlaşmamızı yürürlüğe koyabilmek için Brexit sürecini nefes nefese , dakika dakika takip ediyoruz . Amacımız bir an önce anlaşmayı imzalamak\ " demişti .
Pekcan şu ifadeleri kullanmıştı : \ " Bizim kendi anlaşma taslağımız imzaya hazır hale geldi . Birleşik Krallık ile AB arasında prensip olarak uzlaşmaya varıldığı açıklandı . Tabii biz AB ile olan yükümlülüklerimizden dolayı anlaşması öncesi ( AB - Birleşik Krallık ) , Birleşik Krallık ile serbest ticaret anlaşması imzalayamadık . Gelişmeleri takip ediyoruz ancak , AB ile bizim , Türkiye ile İngiltere'nin serbest ticaret anlaşmasının aynı anda yürürlüğe girmesi için her iki taraf ile de senkronize bir şekilde çalışmalarımızı devam ettiriyoruz . Amacımız bir an önce bu anlaşmayı imzalamak . Bizim taslak anlaşmamız hazır . Sadece AB’nin kendi Avrupa Birliği Parlamentosu ve 27 ülkenin görüşlerini alması gerekiyor . Biz o süreci nasıl hızlandırabiliriz hem AB hem İngiltere’yle görüşerek , onun üzerinde çalışmalarımızı devam ettiriyoruz . Aslında biz hazırız . \ "
VİDEO : AB'DE KİTLESEL AŞILAMA BAŞLADI

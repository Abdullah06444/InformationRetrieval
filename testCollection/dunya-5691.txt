İran Devrim Muhafızları Kudüs Gücü Komutanı Kasım Süleymani’nin ABD tarafından öldürülmesinin yıl dönümüne kısa süre kala , İran Cumhurbaşkanı Hasan Ruhani açıklamalarda bulundu .
İran halkının generallerinin intikamını alma hakkını saklı tuttuğunu söyleyen Ruhani ABD’ye , " Generalimizin elini kestiniz ve biz de sizin bacaklarınızı bölgeden keseceğiz " dedi .
ABD Başkanı Donald Trump'ın öldürülmesi talimatı verdiği İran Devrim Muhafızları Kudüs Gücü Komutanı Kasım Süleymani suikastının yıldönümü yaklaşırken iki ülke arasında tansiyon yeniden yükseldi .
İran Cumhurbaşkanı Hasan Ruhani , yılın son bakanlar kurulu toplantısında ABD Başkanı Donald Trump'a sert mesajlar gönderdi .
" Generalimizin elini kestiniz , sizin de bacağınızı bölgeden keseceğiz ve o güne kadar direnmeye devam edeceğiz\ " diyen Ruhani , \ " Milletimiz bir hak olarak sevdiklerinin kanının intikamını alana kadar pes etmeyecektir " ifadelerini kullandı .
TRUMP'A VAHŞİ KATİL BENZETMESİ ABD Başkanı Donald Trump ve Dışişleri Bakanı Mike Pompeo’nun Süleymani’ye yapılan suikastın ana sorumlusu olduğunu söyleyen Ruhani , Trump’ı için " vahşi katil " benzetmesinde bulundu .
Trump'ı sert sert sözlerle eleştiren Ruhani , açıklamalarını şu sözlerle sürdürdü : \ " Birkaç gün içinde bu vahşi ve deli katilin yönetimi sona ererek tarihin çöplüğüne gidecek . Bundan çok mutluyuz . Amerikan halkı onun liyakatsiz olduğunu anladı ve rakibini iktidara getirdi . Bölge halkı için Trump sonrası durum daha iyi olacak . \ "
Öte yandan , İranlı general Kasım Süleymani , 3 Ocak 2020’de ABD Bağdat Havalimanına yakınında ABD güçlerinin düzenlediği hava saldırısında hayatını kaybetmişti .

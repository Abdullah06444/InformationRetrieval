Galatasaray'ın yıldız kalecisi Muslera , FourFourtwo dergisinin aralık sayısında Sevgilisi Patricia ile evlilik hazırlıklarını anlattı .
Galatasaray’ın yıldız kalecisi apayrı bir heyecan yaşıyor .
Sevgilisi Patricia ile evlilik hazırlıkları yapan Nando’nun damatlığını Taffarel seçiyor , düğününü Fatih Terim organize ediyor ! \nEvlilik konusu erkeklerin mümkün olduğunca uzak kalmak istediği bir konudur .
Sen nasıl cesaret ettin ? \nSadece erkekler için değil , kadınlar için de zor .
Biz de bu kararı birlikte verdik .
Patricia ile iki yıldan beri birlikte yaşıyoruz ve bu halimiz bizi mutlu ediyor .
Birlikteyken çok güzel vakit geçiriyoruz , ayrı kaldığımızda birbirimizi çok özlüyoruz .
Hepsini düşününce doğru olan evlenmekti .
Dinimiz açısından da bu çok önemli .
Evlenerek eşimi Tanrı’ya takdim etmiş olacağım . \nPatricia ile nasıl tanışmıştınız ? \n2010 yılında arkadaşlarımızın aracılığıyla tanıştık , telefon numaralarımızı aldık ama dört yıl boyunca birbirimizi hiç aramadık .
Nasıl oldu bilmiyorum , numaraları silmemişiz ve mesajlaşmaya başladık .
Sonra zamanın nasıl geçtiğini anlamadım . \nOnu kazanmak için neler yapman gerekti ? \nRomantik biri olduğumu söyleyemem ama onun için çok uğraştım .
Benimle birlikte olmadan önce Uruguay’da yaşıyordu , ben Türkiye’deydim .
Onu bir şekilde buraya getirmem gerekiyordu .
Tabii sadece onu değil , ailesini de .
Çok uğraştım ve sonunda babasından izin almayı başardım . \nİstanbul’u sevdirmek için ona ilk olarak nereleri gösterdin ? \nİstanbul muhteşem bir şehir ama benimle yaşaması için İstanbul’u sevmesi gerekmiyordu .
İşim gereği Çin’de de olsam , Jamaika’da da olsam geleceğine emindim .
Patricia beni seçti .
Düğün organizasyonunu söz verdiği gibi eski teknik direktörün Fatih Terim mi yapıyor ?
Organizasyonla ilgili hangi işleri o üstlendi ? \nFatih hocamın halledemeyeceği hiçbir şey yok !
O yüzden ne yapacaksa mükemmel olacağına eminim .
Düğünüm Uruguay’da olacak , mesafeden ve işlerinden dolayı takım arkadaşlarım katılamayabilir ama herkes davetlim .
Döndüğümde de İstanbul’da onlarla kutlayacağız . \nDüğün ne zaman ? \n30 Aralık’ta düğün , kilise düğünümüz de 2 Ocak’ta olacak . \nKadın hayranların artık Patricia’yı kabullendiler mi ?
Arayı düzeltebildiniz mi ? \nBir insan sizi seviyorsa ne yapıyorsanız , kiminle beraberseniz her şeyinizle kabul eder .
Ne yazık ki hayatıma Patricia’nın girdiğini öğrenen bazı kadınlar bu şekilde tepki vermediler , hatta işi ona hakaret etmeye kadar vardırdılar .
Bu şekilde davrananların beni sevdiklerini düşünmüyorum .
Düğünde giyeceğin kıyafeti önce Taffarel’le seçmişsin .
Sana evlilik hazırlıklarında da yardımcı oluyor mu ? \nDüğünde giyeceklerimi Taffarel seçti .
Sakın nasıl bir şey olduğunu sorma çünkü Patricia’nın bunu bilmemesi gerekiyor .
Dini inançlarımıza göre ben de onun kıyafetini görmemeliyim . \nPatricia sana uğur getirdi ve Hagi’nin maç sayısı rekorunu kırmayı başardın .
Bu konuda neler düşünüyorsun ? \nHagi sadece Galatasaray tarihi için değil , dünya futbol tarihi için de çok önemli bir isim .
İsmimin bu konuda onunla birlikte anılması benim için gurur verici .
Onun rekorunu kırarak adımı Galatasaray tarihine altın harflerle yazdırmış oldum .
Umarım evlilik de bana uğur getirir .

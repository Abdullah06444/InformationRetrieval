Amazon’un kurucusu Jeff Bezos’un CEO’luk görevinden ayrılacağını açıklamasından sonra , dünyanın en değerli teknoloji şirketlerinde kurucu ve tepe yöneticisi konumunda kalan tek isim Facebook patronu Mark Zuckerberg oldu .
Teknoloji dünyasındaki yaprak dökümü sürüyor .
Geçtiğimiz günlerde Amazon’un kurucusu Jeff Bezos’un CEO’luk görevinden ayrılacağını açıklaması ile dünyanın en değerli teknoloji şirketlerinde kurucu ve tepe yöneticisi konumunda kalan tek isim Facebook patronu Mark Zuckerberg oldu .
Dünyanın en değerli şirketi konumunda bulunan Apple bu dönüşümü Steve Jobs’un kanser tedavisi gördüğü dönemde yerini Tim Cook’a bırakmasıyla 2011’de yaşanmıştı .
Microsoft’un ilk çalışanlarından Steve Ballmer da 2014’te yerini Satya Nadella’ya bırakmış ve Microsoft kuruculardan Bill Gates de yönetim kurulu başkanlığından ayrılmıştı .
Google’ın tepe şirketi Alphabet’te de ortak kuruculardan Larry Page 2019’da yerini Sundar Pichai’ye bırakmıştı .
Şimdi de Amazon kurucusu Jeff Bezos yerini şirketin ilk dönem çalışanlarından olan ve Amazon Web Servisleri’ni ( AWS ) kendi başına alanında en büyük oyuncularından biri haline getiren Andy Jassy’ye devredeceğini açıkladı .
Dünyanın en değerli firmaları konumunda olan bu teknoloji devlerinden bir tek Facebook’ta kurucu ve tepe yöneticisi Mark Zuckerberg konumunu koruyor .
Bu arada Zuckerberg’i diğerlerinden ayıran bir diğer özellik ise Zuckerberg 1984 doğumlu ve hem bir önceki jenerasyonda yer alıyor hem de Facebook’un karar aşamasında elinde tuttuğu hisselerle tam kontrole sahip .
Teknoloji devlerinde el değiştiren tepe yönetimlerin performansına bakıldığında ise bu firmalar adına doğru kararlar verildiği de gözüküyor .
Apple , Steve Jobs döneminde olduğu kadar yenilikçi ürünler çıkartmamakla dönem dönem eleştirilse de Tim Cook yönetiminde hisse değerlerinde 2011’den bu yana neredeyse 10 kat arttı .
Şirket şu anda 2.2 trilton dolar piyasa değerinin üzerinde .
Microsoft’ta ise 2014’te Satya Nadella yönetimi başladığından beri şirket hisseleri 7 kat arttı .
Microsoft şu anda 1.8 trilyon dolar piyasa değerinin üzerinde bir değere sahip .
Google’ın tepe şirketi Alphabet’te tepe yönetim değişikliği Apple ile Microsoft’a kıyasla çok daha yeni ve 2019’da yaşanmış olsa da Alphabet hisseleri de Satya Nadella döneminde yüzde 50 büyüme yakaladı .
Alphabet’in piyasa değeri şu anda 1.4 trilyon doların üzerinde .
Bu adımlar bu şirketler için finansal açıdan ne kadar doğru kararlar olduysa bir benzeri Amazon için de yaşanabilir .
Şu anda 1.6 trilyon doların üzerinde bir piyasa değerine sahip olan Amazon’da Jeff Bezos’tan görevi bu senenin üçüncü çeyreğinde devralacak olan Andy Jessy şirketin ilk dönem çalışanları arasında ve 1997’den beri Amazon’da .
Jessy şirketin Amazon Web Servisleri departmanını alanında dünyanın en büyük ve karlı departmanlarından biri haline getirmiş bir isim .
Her ne kadar teknoloji devlerinde kurucu ve tepe yöneticisi konumunda olan isimler artık bu resimde yer almasa da Facebook’ta böyle bir değişiklik olması kısa süre içerisinde beklenmiyor .
1984 doğumlu olan Facebook kurucusu elinde tam kontrol olmasını sağlayan hisseleriyle farklı bir konumda yer alıyor .
Zuckerberg , 2006’da Facebook’a özellikle haber akışını ekledikten sonra bu platformun dünyanın en büyük sosyal ağı olması için en kritik adımlardan birini attı hem de Instagram , WhatsApp gibi satın almalarla birlikte Facebook ailesini aylık 4 milyar aktif kullanıcıya kadar çıkarttı .
Ancak bu büyüklüğe ve gücüne rağmen , Facebook şu anda hem içerikleri hem de bugüne kadar yaptığı satın almalar ve kullanıcı verileri konusundaki hakimiyetiyle en büyük tartışma konularından biri konumunda .

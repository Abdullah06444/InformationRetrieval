2003 yılından bu yana Koç Holding Yönetim Kurulu Başkanı görevini üstlenen Mustafa Koç , 5 yıl önce , 56 yaşında hayatını kaybetti .
Mustafa Koç nasıl öldü ?
Mustafa Koç kimdir ?
Koç Holding Yönetim Kurulu Başkanı olan Mustafa Koç , 21 Ocak 2016'da kalp krizi nedeniyle hayatını kaybetti .
Koç'un ölümünün 5’inci yıldönümünde Zincirlikuyu’da bulunan aile kabristanında düzenlenen törenle anıldı .
Pandemi kurallarına riayet edilen anma törenine Koç Ailesi , Koç Topluluğu yöneticileri , Vehbi Koç Vakfı Yönetim Kurulu Başkanı Semahat Arsel , Koç Holding Yönetim Kurulu Başkanı Ömer M. Koç , Koç Holding Yönetim Kurulu Başkan Vekili ve Fenerbahçe Spor Kulübü Başkanı Ali Koç , Mustafa Koç'un annesi Çiğdem Simavi , eşi Caroline Koç , kızları Esra ve Aylin Koç ve İnan Kıraç'ın yanı sıra aile dostları , çok sayıda iş insanı ve Koç Holding çalışanı katıldı .
Koç Holding CEO’su Levent Çakıroğlu , yaptığı konuşmada , " Mustafa Bey ; çevresindekilere heyecan ve umut aşılayan , yaşama ve topluma değer katan , vizyon sahibi , hayatı seven , ilham veren bir liderdi . Hep en iyisini yapma gayretinde oldu . Ama ne yaparsa yapsın , vicdanının sesini dinledi . Alçakgönüllüydü ; samimiydi . Hayatına dokunduğu herkesin saygısının yanında sevgisini de kazandı . Kıymetli hatırasını yüreğimizde yaşatacak , bize miras bıraktığı liderlik vizyonunu Koç Topluluğu'nu daha da ileri taşıma gayretimizde rehber kabul edeceğiz . Mustafa Bey’i , ayrıca 7 yıl önce yine Ocak ayında aramızdan ayrılan değerli büyüğümüz Nusret Arsel’i ve huzurlarında bulunduğumuz Koç Ailesi’nin ebediyete intikal etmiş tüm fertlerini rahmetle ve özlemle anıyorum . Nur içinde yatsınlar " dedi .
MUSTAFA KOÇ KİMDİR ?
29 Ekim 1960 tarihinde İstanbul'da doğan Mustafa Koç , Koç Ailesi’nin 3. kuşak üyesi ve Rahmi M. Koç‘un en büyük oğluydu .
Mustafa Koç'un , Ömer Koç ve Ali Koç adlarında iki erkek kardeşi bulunuyor .
Liseyi , İsviçre’de Lyceum Alpinum Zuoz Lisesi'nde yatılı olarak okudu .
ABD’de George Washington Üniversitesi İşletme bölümünden 1984 yılında mezun olan Koç , iş hayatına aynı yıl Tofaş’ta Müşavir olarak başlamıştı .
1992 yılında Koç Holding’e geçerek sırasıyla Başkan Yardımcılığı , Başkan , Yönetim Kurulu Üyeliği ve Yönetim Kurulu Başkan Vekilliği görevlerini yürütmüştür .
2003 yılından beri Koç Holding Yönetim Kurulu Başkanı'ydı .
Mustafa Koç , 14 Temmuz 1992 tarihinde Caroline Giraud ile evlendi .
Esra ve Aylin adlarında iki kızı vardır .
Mustafa Koç , ayrıca TÜSİAD Yüksek İstişare Kurulu Onursal Başkanıydı .
2005 yılında İtalya Hükümeti’nin Cavaliere D’Industria nişanı ile ödüllendirilmiştir .
Mustafa Koç , sporla ve sanatla yakından ilgili bir işadamıydı .
Golf ve binicilik özel merakıydı .
Safari fotoğrafçılığına da ayrı bir ilgisi vardı .
Hatta çektiği fotoğraflar 2013 yılında sergiye dönüştü .
Mustafa Koç , Fenerbahçe Spor Kulübü kongre üyeliği ve İstanbul Golf Kulübü'nün başkanlığını da yapıyordu .
Mustafa Koç , Vehbi Koç Vakfı’nın Yönetim Kurulu ve Türk Eğitim Gönüllüleri Vakfı’nın Mütevelli Heyeti Üyesi’ydi .
ARŞİV : MUSTAFA KOÇ'U SUZAN SABANCI DİNÇER ANLATTI

National Geographic Türkiye dergisi Ağustos sayısında Anadolu’da yaklaşık 1 milyon kişinin geçim kaynağı olan çayı kapağına taşıyor .
İSTANBUL - Çay , Anadolu’dan binlerce kilometre ötede keşfedilmesine karşın , bu topraklara geldiği andan itibaren kırk yıl hatırlı kahvenin tahtını sarsmış ; en koyu muhabbetlerin " vazgeçilmez " i olmuş . • Çay Osmanlı’yla ne zaman tanıştı ?
Çayın Osmanlı’ya gelişi 19. yy sonlarını buluyor .
Tarih yazarı Murat Bardakçı’ya göre bu tanışma , İstanbul’daki bazı dükkânların az miktarda çay ithal etmeye başlamasıyla olmuş .
Çaya olan düşkünlüğü ile bilinen Hacı Mehmed İzzet Efendi’nin " Çay Risalesi " kitabı ise 1879’da İstanbul’da basılmış . \nOsmanlı’da çay yetiştirmeye yönelik bilinen ilk ciddi girişim Sultan II. Abdülhamid dönemine rastlıyor .
1892’de yayınlanan " Coğrafyayı Sınai ve Ticari " adlı kitapta , dönemin Ticaret Nazırı Esbak–ı İsmail Paşa’nın aracılığı ile Çin’den getirilen çay fidanları ve tohumlarının Bursa’da ekildiği anlatılıyor ancak ekolojik koşulların uygun olmaması nedeniyle sonuç alınamadığı belirtiliyor .
Başbakanlık Osmanlı Arşivleri’nde daha sonra bulunan ve Osmanlı’da çay tarımına ilişkin ilk arşiv belgesi olarak kabul edilen belgede ise , tohumların Japonya’dan getirtildiği yazıyor . \n\n• Çay içen ilk Türk kimdi ?
Tarih kitaplarında Türklerin , Anadolu’ya gelmeden önce Orta Asya’da çayla tanıştıkları yazıyor .
Kazan Tatar Türklerinden dil islahatçısı , Abdül’l
- Kayyûm Nâsırî , " Fevakihü’l–Cülesâ " adlı eserinde , 12. yy’da Kazakistan’da yaşayan Türk şair Hoca Ahmet Yesevi’nin çayı içen ilk Türk olduğunu anlatıyor .
Nâsırî , Hoca Ahmet Yesevi’nin misafir olduğu Türkmen komşunun evinde içtiği sıcak çayın yorgunluğunu giderdiğini ve " Hastalarınıza bundan içirin ki şifa bulsunlar " diye dua ettiğini yazıyor . \n• Çay , hangi bölgede nasıl içiliyor ?
Çay içme tarzları ise yörelere göre değişiyor .
Örneğin , Erzurum ve doğusundaki illerde çay , açık renkli ve kaşıksız gelir ve " kıtlama " denen özel bir yöntemle içilir .
Kıtlama , Kars ve Erzurum yöresinde üretilen büyük ve sert şekerlere verilen isim .
Özel makaslarla , elle ya da ısırılarak koparılan ufak parçalar , dil altına konur ve çay içildikçe , eriyen şeker de tat verir .
Eğer misafirseniz , siz " yeter " demedikçe çay sürekli tazelenir .
Teşekkür edip , başka istemediğinizi söyleseniz bile mutlaka bir bardak daha ikram edilir .
Bunun adı cırıldım yani zor çayıdır .
Cırıldım çayını içmemek ise ev sahibine karşı büyük bir hakaret anlamına gelir .
Güneydoğu’da genelde kaçak çayı içilir .
Rengi koyu , tadı daha acıdır .
Bardaklar da diğer bölgelere göre biraz daha büyük olur .
Gümüşhaneliler orta , Trabzonlular ise az şekerli çayı tercih eder .
Tokat’ta bardak ufak olsa da mutlaka dudak payı bırakılır .
Rizelilere göre ise en güzeli Çaykur’un üretimi yani kendi çaylarıdır .
Hangi biçimde içerse içsin Türklerin ortak tutkusu ise cam bardaktır .
Rengini görmek , sıcaklığını hissetmek ve kaşığın cama vurduğunda çıkardığı sesi duymak ister çay içen .
Deniz Gürsoy kitabında , Türkiye’de kullanılan bardakları " İnce belli , Ajda ve lale biçimli " olmak üzere kabaca üçe ayırıyor ve Ajda bardak isminin hikayesini anlatıyor : " Rivayete göre Paşabahçe bu bardağı imal eder ve Aida serisi olarak reyonlara koyar . Fakat halk Aida’yı görmek istediği gibi yani ‘Ajda’ olarak okur ve bardağın ismi böyle kalır " . • Türkler çay tüketiminde dünyada kaçıncı ?
Çayı tutkuyla seven Türkler yılda kişi başına ortalama 2,3 kilogram çay tüketimi ile dünyanın en çok çay içen milletleri listesinde dördüncü sırada yer alıyor .
100 yıl önce kahvesiz yapamayan halkımız bugün ince belli cam bardaklarda çayını içmeden güne başlamıyor .
Her bölgede sevilip içilse de , Türkiye’deki çayın vatanı Doğu Karadeniz Bölgesi .
Bugün , Rize başta olmak üzere Trabzon , Artvin , Ordu ve Giresun’da , kimi zaman bin metreye kadar yükselen , 758 bin dekar alanda çay tarımı yapılıyor .
Aslında bir Cammellia ( Kamelya ) türü olan çay bitkisinin bilimsel adı " Camellia sinensis " yani " Çin Çayı " .
Doğu Karadeniz’de yetişen çayın en önemli özelliği , tarımında kimyasal mücadele yapılmaması nedeniyle pestisit ( böcek , mantar vs’ye karşı kullanılan kimyasallar ) kalıntısı olmaması .
Bu ekolojik ( organik ) tarım için ciddi bir avantaj .
" Dünyada çay bitkisine kar yağan başka bir ülke daha yok " diyor Çayeli Ziraat Odası danışmanı Ali Küçükislamoğlu : " Yüksek tepelerin üzerlerinde yer alan çaylıklar kış aylarında kar altında kalınca bakteriler de yaşama imkânı bulamıyor . Bu nedenle tarım ilacı kullanımına da gerek kalmıyor " .
Çay üreticisinin en büyük müşterisi devlet .
Yetişen çayın yaklaşık yüzde 60’ı kamu kuruluşu olan Çaykur tarafından satın alınıyor ve işleniyor .
1984 yılına kadar tarım , üretim , işletme ve satışta tek yetkili kurum olan Çaykur , bugün çay pazarını diğer özel firmalar ile paylaşmak durumunda olsa da üretici , ürününü öncelikle devlete vermeyi tercih ediyor . Batıda içilen çayların tadı ve demleme süresi , Türk çayından daha farklı .
" Demlikten Süzülen Çay " kitabının yazarı Deniz Gürsoy’a göre bunun nedeni kullanılan yaprakların körpeliği : " Batıların içtiği çay yalnızca körpe yapraklardan ve çayın anavatanı olan yerlerde yetişen çaylardan yapıldığı için demini kısa sürede salıverme özelliğine sahip . Bizimkisinde daha alttaki körpe olmayan yapraklar da toplandığı için dem süresi uzuyor . Bir de ülkemizdeki çay tiryakileri çayın buruk tadını genzinde hissetmek istiyor . Dem süresi bu buruk tada erişmek için de uzatılıyor . " • Çay Osmanlı’yla ne zaman tanıştı ? • Çay içen ilk Türk kimdi ? • Paşa çayı tabiri nereden geliyor ? • Bilin bakalım çay kolonyası yapmak kimin aklına geldi ? • Çay , hangi bölgede nasıl içiliyor ? • İklim değişimi çaya ne yaptı ? • Türkler çay tüketiminde dünyada kaçıncı ? • Çay dondurmasını kim sevmedi ?
AĞUSTOS SAYISINDA AYRICATeknoloji Venedik’i Batmaktan kurtarabilecek mi ?
2003’te başlatılan ve 2014’te tamamlanması hedeflenen dev proje , ahşap kazıkların üstünde yükselen kenti kurtarabilecek mi ?
Hayvanlar dünyasının hilebazları Doğada kim kimi nasıl kandırıyor ?
Kim kimden ne çalıyor ?
Kimler yalan söylüyor ?
National Geographic şimdi de doğanın taklitçilerini görev başında yakalıyor .
Deve güzellik yarışması Çırpı bacaklı , kalın dudaklı , uzun kirpikli develer sıradışı güzelliklerini sergilemek üzere Abu Dabi’de buluşuyor .

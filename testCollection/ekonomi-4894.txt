Yiyecek içecek sektörüne yönelik \ " ciro kaybı desteği\ " ne ilişkin usul ve esaslar belli oldu . Ciro kaybı desteğinden , 2019 yılından önce ya da o yıl başladığı işine devam eden ve 27 Ocak 2021 itibarıyla faal mükellefiyeti bulunan , 2019'daki cirosu 3 milyon lira ve altında olup , geçen yıl cirosu yüzde 50 ve üzerinde azalan KDV mükellefi işletmeler yararlanabilecek .
Azalan ciro tuturının yüzde 3'ü destek olarak ödenecek .
Destek 2 bin liradan az 40 bin liradan fazla olmayacak .
Başvurular e - Devlet üzerinden yapılacak .
Yeni tip corona virüs ( Covid - 19 ) salgınından etkilenen yiyecek ve içecek hizmeti faaliyet alanlarındaki işletmelere sağlanacak \ " ciro kaybı desteği\ " ne ilişkin usul ve esaslar belirlendi .
Ticaret Bakanlığı tarafından hazırlanan Yiyecek ve İçecek Hizmeti Faaliyetlerinde Bulunan İşletmelere Koronavirüs Salgını Nedeniyle Verilecek Ciro Kaybı Desteği Programı ve Uygulama Esasları Hakkında Tebliğ , Resmi Gazete'de yayımlanarak yürürlüğe girdi .
Tebliğle Covid - 19 salgını sürecinde faaliyetlerinin kısıtlanması nedeniyle zarar gören yiyecek ve içecek hizmeti faaliyetlerinde bulunan işletmelere sağlanacak ciro kaybı desteğine ilişkin usul ve esaslar düzenlendi .
Buna göre , söz konusu destek programından , 2019 takvim yılından önce ya da 2019 takvim yılında başladığı işine devam eden ve 27 Ocak 2021 itibarıyla faal mükellefiyeti bulunan , 2019 yılındaki cirosu 3 milyon lira ve altında olup buna oranla 2020 yılındaki cirosu yüzde 50 ve üzerinde azalan yiyecek ve içecek alanında faaliyet gösteren ( NACE 56 genel faaliyet sınıflandırması koduna sahip ) katma değer vergisi mükellefiyeti olan işletmeler faydalanabilecek .
Mükellefler , söz konusu destekten , esas faaliyet konusu üzerinden yalnız bir kez yararlanabilecek .
Ciro kaybı desteği , tek seferde ödenmek üzere 2 bin liradan az ve 40 bin liradan fazla olmamak üzere işletmelerin 2020 takvim yılındaki cirolarının 2019 takvim yılındaki cirolarına göre azalan tutarının yüzde 3'ü olacak .
İşletme cirolarının tespitinde 27 Ocak 2021 itibarıyla 2019 ve 2020 takvim yıllarındaki vergilendirme dönemlerine ilişkin verilen katma değer vergisi beyannameleri esas alınacak .
Söz konusu tarihten sonra 2019 ve 2020 yıllarındaki dönemlere ilişkin verilen beyannameler ( düzeltme beyannameleri dahil ) ciro hesaplamasında dikkate alınmayacak .
Tebliğ kapsamındaki ciro kaybı desteği ile 22 Aralık 2020 tarihli ve 3323 sayılı Esnaf ve Sanatkarlar ile Gerçek Kişi Tacirlere Koronavirüs Salgını Nedeniyle Verilecek Destekler Hakkında Cumhurbaşkanı Kararı'nın 3'üncü maddesinin ikinci ve üçüncü fıkraları kapsamında verilen hibe desteğini birlikte hak eden işletmelerin , Karar kapsamındaki 3 bin lira tutar , bu tebliğ kapsamında sağlanacak ciro kaybı desteğinden mahsup edilecek ve varsa kalan meblağ bu işletmelere ciro kaybı desteği olarak verilecek .
BAŞVURU VE DEĞERLENDİRMEDestek programı başvuru süresi , bir aydan az olmamak üzere Ticaret Bakanlığının internet sitesi üzerinden duyurulacak .
Tebliğ kapsamında ciro kaybı desteğinden faydalanma hakkına sahip olan işletmeler e - Devlet'ten ( www.turkiye.gov.tr ) başvuruda bulunacak .
Başvuru , işletmeyi temsile yetkili kişilerce yapılacak ve başvuru ile eki taahhütname elektronik ortamda onaylanacak .
Tebliğ kapsamında ciro kaybı desteğinden faydalanma hakkına sahip işletmelerce yapılabilecek itirazlar , başvuru tarihinden itibaren 10 gün içinde İç Ticaret Genel Müdürlüğüne yapılacak .
İtirazların değerlendirilmesinde vergi dairesi kayıtları esas alınacak .
Bakanlık , destek programının uygulanmasına ilişkin olarak başvuru , değerlendirme , kabul , ödeme , uygulama ve diğer süreçlerde protokol yapılan diğer kurum ve kuruluşlar ve bunların taşra teşkilatına görev ve yetki verebilecek .
Ciro kaybı desteği , destekten faydalananın başvuru esnasında bildirdiği ve elektronik ortamda doğrulanan banka hesabına yatırılacak .
Destek programı kapsamında yapılan başvurulara ilişkin bilgi ve belgeler , Kişisel Verilerin Korunması Kanunu hükümleri çerçevesinde başvuruda bulunanlara ait kişisel veri olarak kabul edilecek ve ilgili kanun hükümleri saklı kalmak kaydıyla ilgili kişinin açık rızası olmaksızın üçüncü kişilere aktarılamayacak .
Fazla veya yersiz ödendiği tespit edilen ciro kaybı desteği ödemeleri , Amme Alacaklarının Tahsil Usulü Hakkında Kanun hükümleri uyarınca vergi daireleri tarafından tahsil edilecek .
Öte yandan , Ticaret Bakanlığı tarafından hazırlanan Serbest Bölgeler Uygulama Yönetmeliği'nde Değişiklik Yapılmasına Dair Yönetmelik de Resmi Gazete'de yayımlanarak yürürlüğe girdi .
Buna göre , ateşli silahların bölgede üretilmesi ve çıkışı ile bu üretim faaliyetinin bir parçası olarak yürütülen Ar - Ge faaliyetlerinde kullanılacak mühimmatın bölgeye giriş ve çıkışı , ilgisine göre İçişleri Bakanlığı veya Milli Savunma Bakanlığının uyguladığı ulusal ve uluslararası mevzuat hükümlerine tabi olacak .
MUTASYONLU VİRÜS YAYILIYOR

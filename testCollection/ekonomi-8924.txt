Gram altın 320 lira , çeyrek altın 525 lira ve Cumhuriyet altını 2.163 liradan işlem görüyor .
Çeyrek altın fiyatları bugün ne kadar oldu ?
5 Mart 2020 anlık ve güncel çeyrek altın kuru fiyatları .
Amerikan Merkez Bankası'nın ( Fed ) faiz indirimine gitmesinin ardından yükselişen geçen altın fiyatları yeni güne de yükselişle başladı .
Altının gram fiyatı , 320,7 liradan alıcı buluyor .
Dün , altının ons fiyatındaki yükselişe rağmen dolar kurundaki düşüşe paralel değer kaybeden gram altın , günü önceki kapanışa göre yüzde 0,3 azalışla 320,2 liradan tamamladı .
Bugüne değer kazancıyla başlayan altının gram fiyatı , saat 11.20 itibarıyla önceki kapanışın yüzde 0,2 üzerinde 320,7 liradan işlem görüyor .
Aynı dakikalarda Kapalıçarşı'da çeyrek altın 526 lira , Cumhuriyet altını da 2.150 liradan satılıyor .
Altının ons fiyatı , şu dakikalarda önceki kapanışın yüzde 0,1 üzerinde 1.640 dolar seviyesinde bulunuyor .
Analistler , küresel çapta merkez bankalarından gelen faiz indirimlerini takiben , Uluslararası Para Fonu ( IMF ) gibi kuruluşların da salgının etkileriyle mücadele etmek amacıyla bütçe ayırdıklarını duyurmasıyla risk iştahının görece arttığını kaydetti .
Bugün yurt içinde ve yurt dışında sakin bir veri gündemi olduğunu ifade eden analistler , İdlib konusundaki gelişmelerin ve Cumhurbaşkanı Erdoğan ile Rus lider Putin arasındaki görüşmenin yakından takip edileceğini bildirdi .
Teknik açıdan altının onsunda 1.650 doların direnç , 1.625 doların destek konumunda olduğunu belirten analistler , gram altında ise 315-330 lira bandının öne çıktığını kaydetti .
METE ÇUBUKÇU MOSKOVA'DA : İDLİB ZİRVESİNDE MASADA NELER VAR ?

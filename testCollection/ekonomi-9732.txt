İzmir'de yıkıma neden olan depremin ardından pek çok vatandaş , prefabrik evlere yöneldi .
Artan taleple birlikte prefabrik ev fiyatları da bir hafta içerisinde yüzde 40 zamlandı .
İzmir'de gerçekleşen 6.6 şiddetindeki depremde en çok etkilenen semt olan Bayraklı'da enkaz çalışmalarının tamamlanmasıyla , depremden hasar gören binalar da boşaltıldı .
Deprem sonrası kiraların artmasıyla birlikte farklı konut alternatifleri arayan vatandaşlar , prefabrik evlere yoğunlaştı .
Deprem sonrası prefabrik evlere talebin arttığını söyleyen İzmir Emlak Kulübü Başkanı Rıdvan Akgün , \ " Deprem sonrası insanlar , korku ve endişeyle birlikte emlakçıları ziyaret ediyor . Prefabrik konut için parsel veya arsa bakıyorlar . Özellikle müstakil arsalar üzerine prefabrik konutlar veya müstakil villalar çok yapılmak isteniyor . Durum böyle olunca da arz ve talep çoğalıyor . Son 1 hafta 10 gündür , prefabrik evlere bakıldığında prefabrik evlerin fiyatlarının yüzde 40’tan fazla arttığını görüyoruz . Daha önce bir prefabrik evi , 70-80-100 bin TL'ye alıyorsa vatandaş , şimdi 150-200 bin TL'ye satın almak zorunda kalıyor\ " dedi .
MÜSTAKİL EVLERİN FİYATLARI DA ARTTIYaşanan deprem sonrası müstakil evlerin fiyatlarının da artığını ifade eden Akgün , \ " Müstakil arsaların da fiyatları oldukça yükseldi . Neredeyse depremden bu yana fiyatlarda yüzde 50'ye yakın bir artış yaşandı . 1 milyon TL'ye satılan villaların , 1 milyon 500 bin TL , 1 milyon 700 bin TL'den satıldığını görüyoruz\ " diye konuştu .
VİDEO : DEPREM BÖLGESİ HAVADAN GÖRÜNTÜLENDİ - ARŞİV

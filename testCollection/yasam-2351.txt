Sivas'ın dünyaca ünlü Kangal köpeği yavrularının , gelişimi olumsuz etkilediği için soğuk havanın etkiliği olduğu kasım , aralık , ocak ve şubat ayları dışında alınması tavsiye edildi .
Sivas'ın dünyaca ünlü Kangal köpeği yavrularının , gelişimi olumsuz etkilediği için soğuk havanın etkiliği olduğu kasım , aralık , ocak ve şubat ayları dışında alınması tavsiye edildi .
Kangal ilçesinde kaymakamlık bünyesinde faaliyet gösteren Kangal Araştırma ve Uygulama Dokümantasyon Merkezi Sorumlusu Arif Pir , AA muhabirine yaptığı açıklamada , Kangal köpeği yavrusu alırken dikkatli olunması gerektiğini söyledi .
Kangal'ın yetişkin bir hayvan olduğunda soğuğa karşı dayanıklılığıyla bilindiğini ancak yavruyken soğuktan olumsuz etkilendiğini anlatan Pir , \ " Yavru Kangal köpeğinin 5 aylık oluncaya kadar oda sıcaklığında büyütülmesini öneriyoruz . Soğuk hava yavrunun gelişimini olumsuz etkiliyor , vücut direncini düşürüyor ve hastalıklara karşı korunmasız hale getiriyor . Bu nedenle Kangal köpeği yavrusu satın alacaklara yaz aylarında doğan yavruları daha çok tavsiye ediyoruz\ " diye konuştu .
Pir , Kangal yavrularının kışın soğuktan korunmak için ağıllarda , ahırlarda tutulduğunu belirterek , bu durumun güneş görmeyen yavrunun kemiklerinin erimesine yol açtığını sözlerine ekledi .
Abdurrahman Şişman ise Kangal ilçesinde 40 yıldırKangal köpeği yetiştiriciliği yaptığını , çiftliğinde yavru köpekler hariç 3 damızlık erkek , 37 tane de dişi Kangal köpeği bulunduğunu söyledi .
Kangallara bakmanın , onlarla uğraşmanın tamamen gönül ve sabır işi olduğunu dile getiren Şişman , Kangal köpeği sahibi olmak isteyenlere tavsiyelerde bulundu .
Kangal köpeği yavrusu alacakların yaz aylarını tercih etmeleri gerektiğini ifade eden Şişman , ırkının özeliklerini taşıyan gerçek Kangal köpeklerinin mart - kasım ayları arasında dünyaya gelenler arasından çıktığını dile getirdi .
Kangal köpeği yavrusu satın almak isteyenlere kasım , aralık , ocak ve şubat ayları dışında dünyaya gelen yavruları almalarını öneren Şişman , \ " Kış yavruları bizim bölgemizde genelde beğenilmiyor . Bölgemiz soğuk olduğu için kışın doğan yavru Kangal köpekleri , gelişimde güçlük çekiyor . Yaz yavruları her zaman daha güzel oluyor\ " şeklinde konuştu .
Yavru Kangal köpeği fiyatları hakkında da bilgi veren Şişman , yavruların çiftinin fiyatının bin 500 ila 2 bin lira arasında değiştiğini bildirdi .
Gerçek bir Kangal köpeğinin nasıl anlaşılacağı hakkında da bilgiler veren Şişman , şunları söyledi : \ " Döşü geniş olmalı , patileri büyük , kafa kısmı , kulakları , ağız kısmı toplu bir şekilde olmalı . Arka ayakları sağlam olmalı . Biz burada halk dilinde tavşan ayak deriz . O şekilde olmalıdır . Arka ayaklarında pençe vardır . Biz pençeyi istemeyiz . Sürüye giden bir köpek için pençe iyi değildir . Dağda dolaştığı için bacaklarına zarar veriyor . Bu da kanama yapıyor . \ "
Şişman , yurt dışında bir çok ülkeye Kangal köpeği sattıklarını belirterek , \ " Almanya , Belçika , Hollanda'da köpek gönderdiğimiz insanlarımız var . Yurt dışında Kangal sevdalısı çok insan var . Buraya geliyorlar yavru alıp götürüyorlar . Bu yavruları iş yerlerinde ya da evlerinde besliyorlar\ " dedi .

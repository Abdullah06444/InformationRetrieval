Rekabet Kurulu , Duru Bulgur hakkında , Rekabetin Korunması Hakkında Kanun'un ihlal edilip edilmediğinin tespitine yönelik soruşturma açılmasına karar verdi .
Kurumun internet sitesinde yer alan duyuruya göre , Duru Bulgur Gıda Sanayi ve Ticaret AŞ'nin , Konya ve Karaman bölgesindeki perakende zincirlerine yönelik satışlarında yeniden satış fiyatını belirlediği iddiasını içeren şikayet başvurusu , Ankara 13. İdare Mahkemesinin kararı üzerine tekrar değerlendirildi .
Bahse konu şikayet nedeniyle daha önce yapılan ön araştırmada anılan uygulamalar incelenmiş , 2018'de soruşturma açılmamasına karar verilmişti .
Ancak söz konusu karar , Ankara 13. İdare Mahkemesinin 17 Eylül 2020'de aldığı kararla iptal edildi .
Dosyada yer alan bilgi ve belgeleri müzakere eden Kurul , ilgili mahkeme kararında belirtilen hususları dikkate alarak , firma hakkında Rekabetin Korunması Hakkında Kanun'un ihlal edilip edilmediğinin tespitine yönelik soruşturma açılmasını kararlaştırdı .

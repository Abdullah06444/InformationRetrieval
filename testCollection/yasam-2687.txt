2021 Altın Küre Ödülleri'nde Cecil B. Demille Ödülü’nü alan Hollywood'un efsane yıldızı Jane Fonda , sahnedeyken tüm gözleri üzerinde toplasa da sahne arkasında durumun farklı olduğunu gösteren bir video paylaştı .
Pazarı pazartesiye bağlayan gece ABD’de düzenlenen 2021 Altın Küre Ödülleri’nde gözler , Hollywood efsanesi Jane Fonda’nın üzerindeydi .
Yaşam boyu başarı ödülü olan Cecil B. Demille Ödülü’nü alan 83 yaşındaki Amerikalı yıldız , her ne kadar sahnede tüm bakışları üzerine toplasa da kamera arkasında durumun farklı olduğu anlaşıldı .
Beverly Hilton’daki törene katılan Fonda , ödülünü aldıktan sonra basın odasında çekilen , kendisini hiç kimsenin dinlemediği anın videosunu sosyal medya hesabında paylaştı .
Small Axe dizisinin yıldızı Steve McQueen’e seslenen ve dizisini sevdiğini söyleyen Fonda , sözlerine karşılık alamayınca , " Beni duyabiliyor musunuz ? " diye sordu ve ardından kameramana dönerek bir sorun olup olmadığını anlamaya çalıştı . \ " NEDEN KİMSENİN BENİMLE KONUŞMADIĞINI ANLADIM\ "
Fonda , Altın Küre En İyi Mini Dizi veya Televizyon Filmi Ödülü öncesi , adaylar karşısındayken onlara övgüler yağdırmak istedi .
" Small Axe’i ne kadar çok sevdiğimi söylemek istiyorum . Lover’s Rock harika " derken kimse onu duymayınca , kamera arkasından bir ses , " Yayında değilsiniz biliyorsunuz . Sizi duyamazlar " diye uyardı .
Bunun üzerine de Fonda , " Hayır . Neden ? " diye sordu .
Bu anın görüntüsünü sosyal medyada paylaşan Fonda , " Şimdi , neden kimsenin benimle konuşmadığını biliyorum " notunu yazdı .
Fonda'nın kendisiyle barışıklığını gözler önüne seren esprili paylaşımı , takipçilerinin beğenisini topladı .
Tarihinde ilk kez online yayınla ekrana gelen Altın Küre Ödülleri’nde çeşitli teknik aksaklıklar yaşandı .

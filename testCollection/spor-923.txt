İşte Türk futbolunun son 20 yılına kaleci olarak damga vuran 20 adam .
Tabii ki sizlerin farklı tercihleri olabilir ama bu 20 kişinin etkisini kimse yadsıyamaz .
20. Serkan Kırıntılı : Daha 16 yaşındaydı Adanaspor’da Hikmet Karaman tarafından A takıma çıkarıldığında .
Sonra Ankaragücü macerası .
Zaman zaman dalgalı geçse de kariyeri hala ligimizin kalburüstü kalecilerinden bir tanesi .
19. Fevzi Tuncay : Maalesef onun adı geçince herkesi aklına hep o talihsiz Beşiktaş - Galatasaray maçı geliyor ama 17 yaşında siyah - beyazlı kaleye geçişi unutulmamalı .
O kötü günlere kadar Beşiktaş formasıyla çok iyi maçlar çıkardı .
Malatyaspor’u çok maçta kurtaran isim oldu .
Belki mental olarak daha sağlam olabilse bu sıralamadaki yeri de üst sıralarda olacaktı .
18. Adnan Erkan : Uzun yıllar Ankaragücü forması giydi .
Türk futbolunun istikrar sembollerinden biriydi .
Türk futbol tarihinin ilk Avrupa Şampiyonası finalleri tecrübesinde üçüncü kaleciydi .
17. Murat Şahin : Fenerbahçe’de Uche’nin bacağının kırılmasına istemeden neden olması belki kariyeri için iyi değildi ama sonrasında iyi bir kaleci olarak hep göze çarptı .
Beşiktaş’ta kaleciler tükenince Antalyaspor maçına adeta tek bacakla çıktı .
Kazanılan galibiyetin ardından kahraman mertebesine yükseldi .
Oynadığı her maçın kaderini olumlu şekilde değiştirebilecek bir kaleci .
16. Erhan Aslan : Sakallarıyla her daim tribünlerin tanıdığı bir kaleciydi .
80’lerin ortasında Kocaelispor formasıyla milli takıma kadar yükselmişti .
Bursaspor’da oynarken Yılmaz Vural’ın ilk popüler döneminin kahramanlarından biriydi .
15. Metin Akçevre : Orduspor’dan Beşiktaş’a geldiğinde kaleye geçmesi beklenmiyordu .
Oynadığı az maçta yeteneğini gösterdi .
Sonrasında gittiği her takımda istikrarlı bir kaleci olduğunu kanıtladı .
Artısı da vardı .
Penaltıları gole çevirmekte ustaydı .
Daha Ivankov yoktu o zamanlarda .
14. Şanver Göymen : Samsunspor altyapısından yetişse de onu bu listeye sokan Altay performansı oldu .
Evet , 1-2 Galatasaray maçında Hakan Şükür karşısında zor durumlara düştü .
Ama Avrupa’nın birçok ünlü kalecisi de aynı sıkıntıyı yaşamadı mı ?
1996 Avrupa Şampiyonası finallerinde Rüştü’nün yedeğiydi .
O müthiş eşofmanlarını da unutmayalım .
13.Süleyman Kocakara : Karizmatik kaleciler kampanyasının en önemli temsilcilerinden birisi .
Boluspor’da 80’lerin sonunda gösterdiği performans , Tınaz Tırpan’ın dikkatini çekmiş ve Süleyman , milli takımın kaleci kadrosuna girmişti .
Ne var ki tam birinci kaleci olacakken geçirdiği sakatlıklar onu bu sıralamada daha da ileriye gitmekten alıkoydu .
90’ların başında bu kez Zeytinburnu formasıyla forvetlerin korkulu rüyası oldu .
Schumacher’den sonra Alman kalecinin önerisiyle neredeyse Fenerbahçe’ye gidiyordu .
12. Zafer Özgültekin : Ankaragücü’nün 90’ların sonundaki ve 20’lerin başındaki son parlak döneminin kalecisi .
Kendinden emin ve savunmasına hakim bir kaleci .
2002 Dünya Kupası’nda forma giymese de kafilede yerini almıştı .
Sarı - lacivertlilerin UEFA Kupası’na katılmasında önemli pay sahibiydi .
11. Nurettin Yıldız : 80’lerin başında Fenerbahçe’nin ikinci kalecisiysi .
Sonraki kariyerinde Anadolu takımlarında iyice pişti ve kalburüstü bir kaleci oldu .
Futbolculuğunun son demlerinde Schumacher’in sakatlığı sırasında döndüğü Fenerbahçe’de ne kadar iyi bir kaleci olduğunu bir daha herkese gösterdi .
10.Zafer Öğer : Sadece Beşiktaş’ta değil Altay’da da kalburüstü performanslara imza attı .
Oyunun temposunu doğru şekilde ayarlama konusunda bir ustaydı .
Refleksleri ve kurtarışları , Beşiktaş’ta güvenilir bir isim haline getirdi onu .
Son döneminde de Beşiktaş’ın ne zaman başı sıkışsa sahadaydı .
9.Yaşar Duran : 80’lerde Gaziantepspor ve Fenerbahçe’de Türkiye’nin en iyi kalecisi olma yolunda ilerledi .
8-0’lık İngiltere maçının kötü anısı , kariyerini etkiledi .
Yaşı ilerlediği dönemde bile Malatya , Sarıyer ve Fenerbahçe’de sorumluluk aldı .
Karşı karşıya pozisyonlarda onu alt etmek çok zordu .
Zaafı uzaktan şutlardı .
8. Okan Gedikali : 80’lerin ikinci yarısında Gençlerbirliği formasıyla ortaya çıktığında , " İşte o beklenen kaleci geldi " demiştik .
Okan’ın kaderini belirleyen bir Macaristan milli maçı oldu .
Son dakikada Fatih’in yerine oyuna giren Okan , anında mağlubiyet golünü kalesinde gördü .
Bu bir hazırlık maçıydı belki ama Okan’ı psikolojik olarak çok etkiledi .
Fenerbahçe’ye Schumacher değil o alınacaktı , olmadı .
Sonrasında iyi dönemleri oldu ama hiçbir zaman ilk zamanındaki heyecanı veremedi .
7. Metin Mert : 1988’de Schumacher’le aynı yıl Türkiye’ye gelmişti Detlef Müller .
Sarıyer yöneticisi Maral Öztekin , " Almanlar yakında milli takım kalecisini Türkiye’den seçecek " diyordu bu sarışın lüle lüle saçlı delikanlıyı göstererek .
İlk sezonunda Yaşar’ın yedeğiydi .
Sonrasında olgunlaştı ve kaleyi kaptı .
Türkiye’ye sevdalandı ve vatandaş oldu .
Ama öyle yalandan değil .
Gerçek bir Türk gibi yaşamaya başladı .
1995-96 sezonundaki Trabzonspor - Fenerbahçe maçı , onu da yıktı .
Eğer Trabzonspor şampiyon olsa belki de milli takımın da yolları açılacaktı ona .
Trabzonspor’dan sonra da ısrarla kaldı Türkiye’de .
Hep iyi hep istikrarlı bir kaleci olmaya devam etti .
6. Fatih Uraz : Samsunspor fırtınasının baş mimarlarından birisiydi .
Oyunu geriden analiz edebilme yeteneğine sahip , penaltılarda çok başarılı bir kaleciydi .
Milli takımın 1 numarası olmuşken takımıyla birlikte geçirdiği trafik kazası büyük yeteneğini bize çok fazla göstermesini engelledi .
5.Ömer Çatkıç : Eskişehirspor’da oynarken hemen dikkatleri çekti .
Orta üst sıralarda yer alan takımlarda kendine yer buldu .
2002 Dünya Kupası’nda üçüncü olan milli takımın önemli bir parçasıydı .
Gruptan çıkmamızı sağlayan Çin maçında kaledeydi .
Belki Rüştü ile aynı çağda yaşamasa 19 olan millilik sayısı daha da fazla olacaktı .
4.Hayrettin Demirbaş : Altay’dan Galatasaray’a geldiğinde sabretmesi gerektiğini biliyordu .
Simoviç’in arkasında uzun süre bekledi .
Onun jübilesinin ardından kale ona teslim edildi .
Uzun boyuyla hava toplarında çok iyiydi .
Milli takıma da hemen yükseldi .
Galatasaray ile kazandığı şampiyonlukların ardından talihsiz bir dönem geçirdi .
Psikolojik etkenlerin öne çıktığı bu dönemin ardından Galatasaray’dan ayrıldı .
3. Engin İpekoğlu : Avusturya’da yetiştikten sonra Sakaryaspor’a gelen Engin yıllar boyunca keşfedilmeyi bekledi .
Sakaryaspor’un Oğuz - Aykut - Turhan - Sinan’lı takımı Türkiye Kupası’nı kazandığında göze girdi .
Önce milli takımda Fatih’in yedeğiydi .
Sonrasında o talihsiz trafik kazasının ardından milli takım kalesini kaptı .
Doğu Almanya’yı deplasmanda 2-0 yendiğimiz maçta kurtardığı penaltı ve müthiş performansıyla , " Magdeburg Panteri " lakabını aldı .
Beşiktaş’taki kariyeri 2 şampiyonlukla renklendi .
Fenerbahçe , Schumacher’in de tavsiyesiyle ezeli rakibinden Engin’i kaptı .
Fenerbahçe’de yeteneklerini daha iyi gösterdi .
Bir gün bacağı kırıldı ve arkasındaki genç Rüştü’ye yerini verdi .
Saha içi karizması , penaltı kurtarma yeteneği ve stresli anlarda peş peşe yaptığı kurtarışlarla hep efsaneler arasında yer alacak Engin .
2. Volkan Demirel : Kartalspor’dan Fenerbahçe’ye geldiğinde umut veriyordu .
Bir gün Rüştü , Barcelona’ya gitti .
Alman Enke geldiğinde taraftarlar inanılmaz bir tepki gösterdi .
Güvendikleri adam oydu .
Enke gidince Recep ön plana çıktı .
Ama 2003-2004 sezonunun ikinci yarısından itibaren kaleci Volkan oldu .
Evet , Rüştü’nün geri dönüşüyle yedek kalmaya başladı ama geleceğin kalecisinin Volkan olduğuna şüphe yoktu .
Hata yaptıkça saçındaki jöle sorun yapıldı .
Ama milli takımın Avrupa üçüncülüğünde ve Fenerbahçe’nin Şampiyonlar Ligi çeyrek finalinde katkısı üst düzeydeydi .
Sevilla maçında yediği iki hatalı golü telafi ettiği penaltı atışları hiçbir zaman unutulmayacak .
1. Rüştü Reçber : Türkiye’de kaleci yetişmez savını tedavülden kaldıran adam .
Tarihte en çok milli formayı giyen futbolcu .
Barcelona forması giymiş tek Türk .
Türk Milli Takımı’nın bugüne kadar katıldığı büyük şampiyonaların biri hariç ( 1954 Dünya Kupası sırasında Rüştü daha doğmamıştı ) hepsinde oynadı .
Hem Fenerbahçe hem de Beşiktaş’ta şampiyonluk yaşadı .
Buraya daha onlarca istatistik bilgi yazabiliriz .
Ama Rüştü’nün pırıltılı kariyerini kısa bir paragrafta anlatabilmek mümkün değil .
Fatih Terim ve Rasim Kara’nın onu Akdeniz Bölgesi taramalarında keşfedişiyle başlayan kariyer bitmiyor hala ve bitmesini isteyen de yok .

Saddam hakkında idam kararı veren hakimin IŞİD militanları tarafından kaçırılıp öldürüldüğü öne sürüldü .
2006 yılında Saddam Hüseyin’i idam cezasına çarptıran hakim Raouf Abdul Rahman’ın IŞİD militanları tarafından kaçırılıp asıldığı iddia edildi .
Irak devleti , ölümü henüz doğrulamadı fakat hakimin IŞİD militanları tarafından kaçırıldığını onayladı .
Raouf Abdul Rahman , 2006 yılında Saddam Hüseyin’i idam cezasına çarptırmıştı .
Rahman’ın 16 Haziran günü kaçırıldığı ve iki gün sonra öldüğü söylendi .
Ürdünlü milletvekili Khalil Attieh kendisine ait Facebook hesabında , Saddam Hüseyin’in davası sırasında özel mahkemenin başında bulunan hakim Raouf Abdul Rahman’ın kaçırılıp öldürüldüğünü yazdı .
Al - Mesyroon’un haberine göre milletvekili hesabında \ " Irak devrimcileri hakim Rahman’ı yakaladı ve Saddam Hüseyin’in intikamını almak için öldürdü’’ yazdı . Milletvekili aynı zamanda Rahman’ın dansçı kostümü giyerek Bağdat’tan kaçma girişiminde bulunduğunu fakat bunun olumsuz sonuçlandığını da öne sürdü . Bir başka Facebook habercisi ise eski Irak Cumhurbaşkanı Yardımcısı olarak Saddam Hüseyin’e en yakın isimlerden biri olan İzzet İbrahim El Duri oldu . Eski vekil isyancıların hakim Rahmanı kaçırmış olabileceklerini doğruladı . Raouf Abdul Rahman 2006 Ocak ayında Saddam Hüseyin’in davasına bakan Rizgar Amin’in fazla hoşgörülü olması eleştirilince davayı devralmıştı . Saddam Hüseyin kendisine yapılan suikast girişiminin ardından Düceyil kasabasındaki 148 kişiyi öldürmesiyle insanlığa karşı suçtan ölüm cezasına çarptırılmıştı . 1988 yılında yaşadığı kasaba saldırıya uğradığı için hakimin kararının taraflı olduğu iddia edilmişti . Söylentilere göre 80’lerde 50 kişinin öldürüldüğü saldırılarda hakim birçok yakınını da kaybetti . Yargılama biçimi ile sonrasında çokça eleştirilen hakimin ölüm korkusuyla 2007 Mart ayında İngiltere’ye sığınmak istediği söylenmiş , fakat söylentiler Irak Özel Mahkemesi tarafından reddedilmişti .

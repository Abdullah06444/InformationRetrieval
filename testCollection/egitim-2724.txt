Cumhurbaşkanı Erdoğan'ın 6 üniversiteye rektör atama kararı Resmi Gazete'de yer aldı . Prof .
Dr. Nihat Hatipoğlu Gaziantep İslam Bilim ve Teknoloji Üniversitesi Rektörlüğüne atandı .
Cumhurbaşkanı Recep Tayyip Erdoğan'ın 6 üniversiteye yaptığı rektör atamalarına ilişkin kararlar Resmi Gazete'de yer aldı .
Buna göre ; Gaziantep İslam Bilim ve Teknoloji Üniversitesi Rektörlüğüne Prof. Dr. Nihat Hatipoğlu , Aydın Adnan Menderes Üniversitesi Rektörlüğüne Prof. Dr. Osman Selçuk Aldemir , Mimar Sinan Güzel Sanatlar Üniversitesi Rektörlüğüne Prof. Dr. Handan İnci Elçi , Beykent Üniversitesi Rektörlüğüne Prof. Dr. Ali Murat Ferman , Konya Gıda ve Tarım Üniversitesi Rektörlüğüne Prof. Dr. Cumhur Çökmüş , MEF Üniversitesi Rektörlüğüne ise Prof. Dr. Muhammed Şahin , atandı .
Resmi Gazete'de yer alan diğer atama kararı ile Yükseköğretim Kurulu ( YÖK ) üyeliğine Üniversitelerarası Kurulca seçilen Prof. Dr. Mehmet İsmail Safa Kapıcıoğlu yeniden bu göreve getirildi .
Türk - Japon Bilim ve Teknoloji Üniversitesi Konseyi üyeliklerine , \ " Türkiye Cumhuriyeti Hükümeti ile Japonya Hükümeti Arasında Türkiye Cumhuriyeti'nde Türk - Japon Bilim ve Teknoloji Üniversitesinin Kurulmasına Dair Anlaşma\ " nın 5'inci maddesi gereğince Prof. Dr. M. A. Yekta Saraç , Naci Ağbal , Prof. Dr. İsmail Demir , Doç. Dr. İbrahim Kalın , Prof. Dr. Mehmet Özkan ve Dr. Yener Mehmet Sonuşen'in atanması kararlaştırıldı .
Kırgızistan - Türkiye Manas Üniversitesi Mütevelli Heyet üyeliklerine de \ " Türkiye Cumhuriyeti Hükümeti ile Kırgız Cumhuriyeti Hükümeti Arasında Kırgızistan - Türkiye Manas Üniversitesinin İşleyiş Esaslarına Dair Anlaşma\ " nın 5'inci maddesi ve Tüzüğünün 4'üncü maddesi ile 3 sayılı Cumhurbaşkanlığı Kararnamesinin 2 ve 3'üncü maddeleri gereğince Strateji ve Bütçe Başkan Yardımcısı Yılmaz Tuna ve İstanbul Üniversitesi Öğretim Üyesi Prof. Dr. Sedat Murat getirildi .

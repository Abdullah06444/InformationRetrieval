Yeni tip Corona virüs ( Covid - 19 ) salgını nedeniyle zor günlerden geçen Brezilya'da ilk kez bir günde 100 binden fazla Covid - 19 vakasına rastlandı .
Brezliya Sağlık Bakanlığı verilerine göre , son 24 saatte 2 bin 7 kişi Covid - 19 nedeniyle hayatını kaybetti ve 100 bin 158 vaka tespit edildi .
Bu rakam , salgının başlangıcından bu yana bir günde kaydedilen en yüksek vaka sayısı olarak kayda geçti .
Ülkedeki ölü sayısı 303 bin 462'ye , vaka sayısı 12 milyon 320 bin 169'a , iyileşenlerin de 10 milyon 772 bin 549'a yükseldi .
Nüfusu 210 milyonu aşan Güney Amerika ülkesi Brezilya , ABD'nin ardından Covid - 19 salgınından en çok etkilenen ülke konumunda bulunuyor .
Brezilya , son haftalarda hem yoğun bakım ünitelerindeki doluluk hem de ülkenin Amazonas eyaletinde ortaya çıktığı düşünülen Covid - 19'un daha bulaşıcı türü P1'in yayılması nedeniyle zor günlerden geçiyor .
Ülkenin 26 eyaleti ve federal bölgesinden 18'inde , yoğun bakım ünitelerinde en az yüzde 90 doluluk olduğu açıklanmış , ülkedeki bazı hastanelerde tıbbi ekipman yetersizliği baş göstermişti .

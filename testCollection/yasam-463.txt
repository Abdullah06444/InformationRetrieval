Ladin anne karnından kafayı ilk çıkardığında ne yapıyordu biliyor musunuz ?
Gözleri fal taşı gibi açık meme aranıyordu .
Sezaryenle doğmasına rağmen doktorumun da desteğiyle doğduktan çok kısa bir süre sonra emzirmeye başladım .
Vantuz gibi memeye yapıştı ve bir daha bırakmadı .
İSTANBUL - Hamileyken Emzirme konulu bir kursa katılmış , emzirme konulu kitaplar okumuş , babycenter'ın altını üstüne getirmiştim .
Her türlü emzirme pozisyonun fotoğrafına bakmış ve evdeki gariban oyuncak sincabı bu pozisyonlarda emzirmiştim .
Bebeğin teknik ve mekanik olarak memeyi nasıl emdiğini , memenin aşırı süt dolması durumunda ne yapmam gerektiğini , meme ucunu nasıl koruyacağımı hepsini tersten düze ezbere biliyordum . Memelerimi emzirmeye hazırlamak için hamileliğimin son aylarında meme uçlarıma her gün kolonya ve meme ucu kremi sürmüştüm .
Hasıl - ı kelam çalışkan öğrenciydim .
Sincapla annelik antremanları .
Gelin görün ki , Lado doğup kucağıma verdiklerinde sincap ile yapılan antremanlar sanki hiç yaşanmamış gibiydi .
Çocuğu neresinden tutacağımı , memeyi nasıl vereceğimi şaşırdım .
Allahtan tüm bu bilgilerin hiçbirine ihtiyaç kalmadı , dediğim gibi Ladin adeta emmek için doğmuştu .
Zaten memeyi yarım metre öteden tabir - i caiz ise kapıyordu .
4 kilo 50 gram 53 santim ve aç doğmuştu !
Kızı memeyi ağzına yanlış aldığı için ablamın meme uçları yara olmuştu .
Tek şahit olduğum emzirme sorunu bu olduğu için durmadan soruyordum : ' ' Memeyi doğru aldı değil mi ? ' ' .
Hemşireler geliyor gidiyor maşallah çok güzel emiyor .
Sizin süt sorununuz hiç olmaz diyordu .
Lado emdi , emdi , emdi , emdi .
İlk başta mutluluktan akan göz yaşları acıdan akmaya başladı .
Hamileyken Ayşe Öner'den aldığım tavsiye üzerine , memelerimi korumak için , sürekli memede tutmamaya çalıştım , olmadı .
Memeden alınır alınaz bas bas bağırdı .
Huşu içinde başlayan emzirme maceramız 1 gün içinde Esra'nın memeleri nasıl kurtlara döndü .
Sol meme ucum hor kullanılmaktan yara oldu .
İki sağı bir solu emzirmeye başladım .
Kesintisiz vantuzlama sonucu neyse ki mememe çok çabuk süt geldi .
Bu sefer de yanma ve şişkinliğin verdiği ızdırap başladı .
İkinci günün sonunda kendimi tek göğsümden kanlı süt akarken göğsüme haşlanmış lahana ve sirkeli havuç bastırırken buldum . Ayşe Öner'i aradım ve dedim ki : Ayşe Hanım hani bazı bebekler canavar gibi memeye yapışır demiştiniz ya ben onlardan bir tane doğurdum dedim O da senin memelerinin emzikten başka kurtuluşu yok dedi . İkinci gün hastanede Lado'ya emzik verdik Kah emdi kah emmedi , pek oralı olmadı .
Lado 7 / 24 ağzı açık meme aranıyor .
Doktorum anne sütü ile mamayı karıştırma anne sütü çöp olur dedi .
Ve bu tavsiye işimi çok zorlaştırdı ladini de memeden kopardı .
Memedeki süt ladine yetmediği için sağıp biriktirip vermeye başladım .
Meme ile ladinin beslenmesi arasındaki ritim koptu .
Halbuki emzirip üsüne biberonda mama verseydim , hem belki emzirmeye devam edecek hem de zamanla sütüm daha çabuk ve daha zahmetsizce artacaktı .
Daha sonra da başka doktorlara danışmama rağmen neden anne sütüyle mamanın karışmaması gerektiğine dair anlamlı bir açıklama ya da benzer bir fikir bulamadım .
Yaptığım ikinci hata pompa konusundaydı .
Ladin'e mama vermeye karar verdiğimde arkadaşından aldığım dandik bir pompa ile yaklaşık 3-4 dakika sağmıştım .
20 ml sütü görünce başımdan aşağı kaynar sular döküldü ve çocuğumun aç olduğu fikrine dayanamayıp mamayı verdim .
Daha sonra pompayla memeden çıkan süt miktarının emerek çocuğun aldığından çok daha az olduğunu öğrendim .
Üstelik güçlü bir pompa ile güçsüz bir pompa arasında da fark vardı .
Pompaya takar takmaz süt fışkıracak sanıyordum , zaten o olmayınca yıkıldım .
Halbuki 5 dakika bile çok kısa bir sağma süresi ; sağmaya başlıyorsun süt geliyor , sonra duruyor bir kaç dakika sonra gene bir akış oluyor ve gene süt geliyor .
Bu ritm her annede farklı .
Üçüncü hatam akşam huysuzluğunu açlık sanmamdı .
Ladin kolik değildi ama kolik bebeklerin yaşadığı akşam huysuzluğunu yaşıyordu .
Akşam saatlerinde çocuğa tabiri caiz ise afakanlar basıyordu .
Bir çok anne benim gibi bu nedenle akşam saatlerinde sütüm az diyerek mamaya başlıyor .
Süte olan düşkünlüğü kendisini kostüm sahibi yapıyor .
Sonuç olarak bir kaos esnasında Lado'ya verdiğim mama bütün emzirme ritmimi alt üst etti .
Hala da emin değilim .
Memelerim gözle görülür şekilde inmişti ama acaba gerçekten sütüm az mıydı ?
İnternet ve inatçı kişiliğim sağolsun ; Ladin bunlar yaşandıktan 6 hafta sonra yine memeye ve tamamen anne sütüne döndü .
Bir sonraki tökezleme 5'nci ayda yaşandı , sonra da pompa marifetiyle 1 yaşına kadar anne sütü aldı .
Söyleyeceğim odur ki anne sütü sebat etme meselesidir .
Süt olmaması diye bir kader yoktur .
Yalnızca bazı anne ve çocukların işleri daha rast gider , bazıları kanırtmak zorunda kalır .
Lado'ya , göğsünden süt fışkıran bir çok arkadaşımın çocuklarına verdiklerinden daha uzun süre süt vermiş olmam bunun bir kanıtıdır . \nAnne sütü arttırma teknikleri için : \nhttp : / / www.gurmebebek.com/anne-sutu-nasil-arttirilir--26557

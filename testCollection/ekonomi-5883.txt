İstanbul'da yıllar önce kura ile elde edilen pazar tezgahları babadan oğula devrediliyor .
Tezgahlar internet üzerinden bile kiralanırken bu durumun fiyatlara da yansıdığı belirtiliyor .
Bahçelievler'de 14 tezgahı olduğunu söyleyen bir pazarcı \ " Bir tahtayı günlük 100 liradan kiralıyorum . Kiraya verdiğimde 4-5 bin lira kazanıyorum . Tezgahlarımı satmaya kalksam hepsini 300 bin liraya satarım . İnsanlar daire alacağına böyle yerleri alıyorlar\ " ifadesini kullandı .
İstanbul Umum Pazarcılar Esnaf Odası Başkanı Mesut Şengün ise \ " Açtığımız davalarda tahta sahibi kişiler arasında hostesler , sanatçılar , iş adamları , müteahhitler , emlakçılar vardı\ " dedi .
Yıllar önce kura ile elde edilen pazar tezgahları İstanbul'da kazanç kapısı oldu .
Genellikle babadan oğula devredilen pazar tahtalarını işletmeyen genç kuşaklar , bu tahtaları günlük , haftalık ya da aylık olarak pazarcı esnafına kiralıyor .
1,5 metre tahtanın günlük kiralama bedeli ise 50 ile 100 lira arasında değişiyor .
Bazı kişiler de yüksek fiyatlardan çok sayıda tahta satın alarak aylık minimum 6 bin lira kira geliri elde ediyor .
Öte yandan yasak olmasına rağmen sıkça görülmeye başlayan pazar tahtası kiralamaları artık internet üzerinden de yapılıyor .
Çeşitli ilanlarla pazar tahtası sahipleri günlük , aylık ya da yıllık olarak tezgahlarını kiralıyor ya da satışa çıkarıyor .
Pazar yerine göre haftalık 500-20 TL kiraya verilen yerler de var , aylık 5 bin liraya verilen yerler de . \ " PAZARCI BU KİRALARI KARŞILAMAK İÇİN MALA ZAM YAPIYOR\ "
Pazar tahtalarının yatırım aracına dönüşmesinden rahatsız olduklarını ifade eden İstanbul Umum Pazarcılar Esnaf Odası Başkanı Mesut Şengün bu durum pazarcılığı mecrasından çıkardığını belirterek , \ " Yatırımcılar pazardan gelip yer satın alır , buraları pazarcılara kiraya verirse pazarcı da kira ücreti , tahsis ücreti gibi giderleri muhakkak müşteriye yansıtır . Bu bizim için kabul edilebilir bir şey değil . Buna karşı gerek bakanlığımıza , gerek idare mahkemelerine davalar açtık , belediyelere yazılar yazdık . Bu işi mecrasından çıkarmamak lazım\ " dedi .
Şengün , \ " Bu işi yapan esnafa bizzat tahsis edilme , pazarcı da aldığı malı en ucuz şekilde vatandaşa ulaştırmalı . Bu işin kuralı bu . Bunun için de çalışmalarımız devam ediyor . Pazarcı esnafından işgaliye ücreti dışında hiçbir ücret alınamazsa bu paralar nasıl alınıyor ? Açtığımız davalarda tahta sahibi kişiler arasında hostesler , sanatçılar , iş adamları , müteahhitler , emlakçılar vardı . Bunların hepsini isim isim bildirdik . Pazarcı alamıyor , yatırımcılar alıyor dedik . Bunlar da pazarcılığı yapmadığı için pazarcıya kiraya veriyorlar . Pazarcı da bu kiraları karşılamak için mala zam yapıyor . Bunu ortadan kaldırmamız lazım\ " ifadesini kullandı .
EV ALMAK YERİNE PAZAR TAHTASI ALIYORLARTezgahları kiralayan pazarcı esnafı ise kira bedellerinin yüksek olduğunu , adeta yatırımcılar için çalıştıklarını ve bu yüzden kar elde edemediklerini belirtiyor .
Tekstil satışı yapan bir pazarcı , \ " Kimi kendine meslek etmiş bu işi . Her pazarda 10 tahtası var . Parası var , veriyor tahta alıyor . Evde oturuyor , kira geliri elde ediyor . Ben günlük 150 lira veriyorum . Pazarına göre değişiyor bu fiyatlar . Bakırköy'de tahtası 350-400 lira . Buradaki tezgahımı orada açsam günlük 800 lira vermem lazım . Her belediyenin işgaliye ücreti birbirine yakındır . Tahta sahibi burası için senelik 250 lira veriyor . Bizim bir günde verdiğimiz parayı adam senelik veriyor . Tezgahları satın almak da mümkün değil . 4 tahtayı 120 bin liradan aşağı vermezler . Kimi günlük 50 liraya kimi 100 liraya veriyor . Kime ne denk gelirse . 500 bin lirayı bir daireye bağlayanın aylık 2 bin lira geliri oluyor ama pazara bağlayanın minimum 12-13 bin liradan aşağı kira geliri olmaz\ " dedi .
25 YIL ÖNCE BAĞIŞLANAN TEZGAH İÇİN ŞİMDİ 300 BİN LİRA İSTENİYORBir başka pazarcı ise \ " 25 yıl önce babama belediye , işgaliye almak için pazar yerini bağış yapmış . Ücretsiz almış o dönemde . Bahçelievler'de 14 tezgahımız var . Bir tahtayı günlük 100 liradan kiralıyorum . Kiraya verdiğimde 4-5 bin lira kazanıyorum . Tezgahlarımı satmaya kalksam hepsini 300 bin liraya satarım . İnsanlar daire alacağına böyle yerleri alıyorlar . Kiradan daha fazla geliri oluyor . Geliri de garanti . Burada kiraya veriyorsun günlük alıyorsun paranı\ " dedi . \ " AYDA 12 BİN LİRA KİRA GELİRİM VAR\ "
Pazar tezgahının dedesinden kaldığını söyleyen Hasan Şavdır , \ " Pazarda şu an toplamda 18 tahtamız var . Önceden dedemler almış . Şimdi kardeşler bölündük . Satmaya kalksak tahta başı 60 bin lira eder . Kendime ait 6 pazarım var . Ayda 12 bin lira kira gelirim var\ " diye konuştu . \ " EL ALTINDAN KİRALANDIĞINI GÖRÜYORUZ\ "
Bu durumun yasal olmadığını ve haksız kazanç elde edildiğini ifade eden Ceza Hukuku uzmanı Prof. Dr. Ersan Şen , \ " Bu yerlerin kiralanması yani tahsisi olsa da bunlar sınırlı ayni hak niteliğinde . Yani kimlere tahsis edilmişse onlar bu yerlerin mülk sahibi oluyorlar . Buradaki sorun şu ; kimlere tahsis edilmiş ya da kiralanmışsa bu kişiler tarafından bizzat kullanılması gerekirken başkalarına el altından kiralandığını görüyoruz . Bir de kayıt dışılık var . Buradan ticari kazançlar elde ediliyor . Kişiye belediye encümeninden kiralanmış ya da tahsis edilmiş ama bunu kendisi işletmiyor . Bunu başkalarına kiralama yoluyla kazanca çevirmiş . Alt kiracılık , taksi plakalarının kiralanması gibi . Elbette bunun önüne geçilmesi lazım\ " dedi . \ " RUHSATLARININ İPTAL EDİLMESİ GEREKİR\ "
Denetimlerin yetersiz olduğunu ifade eden Prof. Dr. Şen , \ " Kanundaki hüküm net . Kanun diyor ki , ' Kim kiralamışsa , kime tahsis edilmişse bizzat o işletip kullanabilir ' . Ancak zabıta tarafından , belediye encümeni tarafından pazar yerlerinin kontrolü yapılmadığından bu tespitler izlenemiyor . Haksız kazanç durumu var . Ya tekrar yasa düzenlenmesine gidilmeli ya da kime tahsis edilmişse bizzat o kişi tarafından işletilip işletilmediği kontrol edilmeli . İzinsiz kullanımlar varsa başkalarına kullandırma varsa bunların ruhsatlarının tahsislerinin iptal edilmesi gerekir . Bu kadar nettir\ " diye konuştu . \ " BU İŞİ RANTA ÇEVİREN ESNAF OLABİLİYOR\ "
Kiralamanın yanı sıra tezgah satışı ya ve devri konusunda uyarılarda bulunan Esenler Belediyesi Başkan Yardımcısı Avukat Osman Gökçebaş ise \ " Bu işi ranta çeviren esnaf olabiliyor . Devralan vatandaşlar şunu bilmeli ; bu pazar yerleri ilanihaye devam etmeyebilir . Belediye meclisi pazar yerini küçültebilir , tahtaları iptal edebilir ya da pazar yerini tamamen kapatabilir . Bahsedilen yüklü miktarlardaki bedelleri ödemesi durumunda neyle karşılacağını bilemeyebilir ve mağduriyet yaşayabilir . ' Hava parası ' dediğimiz şey yasal olmayan bir şey . Vatandaşlar kendi arasında gayri resmi olarak bu tür işlere girebiliyorlar . Zaman zaman mağduriyetler de yaşanabiliyor . Kayıtlı esnaf dışında başka esnaf tarafından işletilmesi halinde pazar tahtası hakkı belediye encümeni kararıyla iptal edilir\ " diye konuştu .

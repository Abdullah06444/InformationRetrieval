Aramice antik bir eser üzerinde yaklaşık 6 yıl boyunca araştırma yapan ve bu araştırmayı kitapta toplayan yazarlar , Hz İsa’nın evlendiğini ve 2 çocuk sahibi olduğunu iddia etti .
Hz. İsa’nın hayatı üzerine yazılan kitap Hristiyan aleminde tartışmalara yol açtı .
Söz konusu kitap , Hz. İsa’nın Mary Magdalene ile evlendiğini ve bu evlilikten 2 çocuğu olduğunu iddia ediyor .
Profesör Barrie Wilson ve Simcha Jacobovici tarafından yazılan ‘The Lost Gospel’ ( Kayıp İncil ) isimli kitap , Londra’da bulunan Birleşik Krallık Milli Kütüphanesi’nde bulunan Aramice dilinde yazılmış antik bir esere dayandırılıyor .
1847’de İngiltere’ye getirilen söz konusu antik eser üzerinde yaklaşık 6 yıl boyunca çalışan Profesör Barrie Wilson ve Simcha Jacobovici , burada Hz. İsa’nın aile yaşamı hakkında bilgiler bulunduğunu iddia ediyor .
Kayıp İncil'de öne sürülen tezler , Simcha Jacobovici’in bu konu üzerine yaptığı ilk araştırma değil .
2007 yılında ünlü yönetmen James Cameron’ın konuyla ilgili çektiği bir belgeselde de yer alan Jacobovici , Hz. İsa’nın mezarının Kudüs’e yakın bir bölgede bulunduğunu iddia etmiş , bu iddia bilim dünyası tarafından kabul görmemişti .
Yaklaşık 14 milyon kitaba ev sahipliği yapan kütüphane , geçtiğimiz aylarda ikilinin araştırmaları hakkında bir açıklama yayınlamıştı .
Açıklamada , Wilson ve Jacobovici’nin çalışmalarının kütüphane ile bir ilişkisinin olmadığı duyurulmuştu .

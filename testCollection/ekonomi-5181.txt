Rekabet Kurulu , Mersin'in Bozyazı ve Anamur ilçeleri sınırları içinde muz toptan ticareti yapan 17 teşebbüs ve bir dernek hakkında soruşturma açılmasına karar verdi .
Rekabet Kurulu Mersin'de muz ticareti yapan 17 teşebbüs ve bir dernek hakkında soruşturma açtı .
Rekabet Kurumu'nun internet sitesinde yer alan duyuruya göre , muz toptan ticaretiyle iştigal eden söz konusu teşebbüslerin Rekabetin Korunması Hakkında Kanun'u ihlal edip etmediklerinin tespiti amacıyla resen yürütülen ön araştırma , Rekabet Kurulunca karara bağlandı .
Ön araştırmada elde edilen bilgi , belge ve yapılan tespitleri müzakere eden Kurul , bulguları ciddi ve yeterli bularak teşebbüsler ile derneğin kanunu ihlal edip etmediklerinin tespitine yönelik soruşturma açılmasını kararlaştırdı .
Hakkında soruşturma açılan teşebbüs ve dernekler şunlar : \ " Bozyazı Komisyoncular Derneği , Ahmet Gilik Gilikler Yaş Meyve ve Sebze Ticareti , Ahmet Koçluk Kuzu Komisyon Evi , Aydul Tarım Ürn . İnş . Gıda Nak . Pet . Ürn . San. ve Tic. Ltd. Şti , Ayyıldız Gıda Tarım Ürünleri İnşaat Malzemeleri Taşımacılık Mobilya Sanayi ve Ticaret Ltd. Şti , Deniz Turizm ve Otelcilik AŞ , Doğan Tarım Ürünleri Nakliyat ve Otomotiv Sanayi Ticaret Ltd. Şti , Fehmi Çiçek Komisyon Evi , Halil Ulutaş - Akışlar Yaş Sebze Meyve Ticareti , Karaoğlu Hırdavat Tarım Ürünleri Sanayi ve Ticaret Ltd. Şti , Osman Özdeniz Özdeniz Tarım Ürünleri , Osman Yılmaztürk - Yılmaztürkler Sarartma , Sedat Güğül - Güğül Komisyon Evi , Seracettin Akı Bizim Yaş Meyve ve Sebze Ticareti , Süleyman Özdeniz Özdenizler Komisyon , Süleyman Tok Sebze ve Meyve Ticareti , Şahin Yağlı Tohumlar Tarım ve Zirai Ürünler Paz . İnş . Tur . Tic. ve San. Ltd. Şti ve Tamer Doğan Doğan Kardeşler Yaş Sebze ve Meyve Ticareti . \ "

Pitbull Terrier , Japanese Tosa gibi köpekleri beslemek 10 yıldır yasak ama hala sokaklardalar ve hala zarar veriyorlar .
Sahiplenmesi yasak olan tehlikeli köpekler vatandaşları tehdit etmeye devam ediyor .
Özellikle Pitbull , Terrier gibi bakımı yasak olan köpeklerin tasmasız ve ağızlıksız dolaştırılmaları hayvanların saldırıya neden olan tepkiler vermesine neden oluyor .
Köpeklerin saldırısına uğrayan vatandaşlar ise , ağır yaralar alıyor .
Özellikle çocukların saldırıya uğraması ölüme varan sonuçları ortaya çıkartıyor .
Söz konusu problemin çözümü ve evcil hayvanların korunması için 2004 yılında bir yönetmelik çıkartıldı .
Evcil hayvanların sokağa terk edilmesini önlemek ve hayvanların kayıt altında tutmak için çıkarılan bu yönetmelik , aradan 10 yıl geçmesine rağmen uygulamada eksiklikler bulunuyor .
Özellikle sahiplenmesi yasak olan hayvanlar için çıkartılan ve Hayvanları Koruma Kanunu’nun 14’üncü maddesinin yasaklar bölümünde yer alan , " Pitbull Terrier , Japanese Tosa gibi tehlike arz eden hayvanları üretmek ; sahiplendirilmesini , ülkemize girişini , satışını ve reklamını yapmak ; takas etmek , sergilemek ve hediye etmek yasaktır " ifadesi bugüne kadar etkili bir şekilde uygulanmadı . \ " SALDIRIDA ÖLEBİLİRDİM\ "
Geçtiğimiz gün Eskişehir’de Golden cinsi köpeğini gezdirirken Pitbull saldırısına uğrayan Ertan Yalçınkaya ( 42 ) , canını zor kurtardığını söylüyor .
Yalçınkaya , " Parkta 8 aylık Golden köpeğimle otururken bir anda arkamdan bir Pitbull'un koşarak geldiğini gördüm . Pitbulları az çok bildiğim için kendi köpeğimi kurumak için kucağıma aldım . Pitbull sürekli saldırmaya başladı . Köpeğimi ısırdı , bir taraftan ben yara bere aldım , baya bir boğuştuk . Sonunda artık bir şekilde kendimi bir tarafa savurdum . Daha sonra sahipleri tuttular ama biz baya uğraştık . Belli darbeler aldım . Köpeğim kötü , ölebilirdim , çok daha büyük darbeler alabilirdim " ifadelerini kullandı .
' EGOLARINI TATMİNİ'Olayın çocukların da olduğu bir parkta geçmesi nedeniyle sonuçların daha da kötü olabileceğini ifade eden Yalçınkaya , " Çocuklar var , park var , çocuklar orada oynuyor , dolaşıyorlar . Bu nasıl bir durum ? Bunu bir şekilde birilerinin çıkıp açıklaması lazım . Biz kanunları biliyoruz . Pitbull beslemek yasak , gezdirmek yasak . Ağızlıksız mümkün değil sokağa çıkartamazsın . Ağızlık yok , rahat rahat gezdiriyorlar . Yolda , caddede yürürken herkes bir tarafa kaçışıyor . Kimsenin şikayet ettiği yok . Buna bir şekilde birilerinin çıkıp önlemini alması lazım . İnsanlar kendi egolarını , komplekslerini tatmin etmek için özellikle bu köpekleri saldırgan haline getirerek ortalığa çıkıyorlar . Bu sıkıntı Türkiye'de sık görülmeye başlanıldı . Maalesef kimsenin herhangi bir önlem aldığı da yok . Herkes hayvan beslememeli , bunun bir yasal tarafı olmalı . Yani ehliyet verir gibi bir şey olması lazım . Pitbull tipi köpeklerin sıradan insanların eline geçmesini engellemek lazım . Varsa da böyle bir şey gerekli işlemleri yaptırıp bir şeylerin yapılması lazım . Her önüne gelip 50 - 100 - 200 lira para verip yetiştirmemeli . Böyle bir şey olmaz . Kimsenin hayatı , çoluğu çocuğu , köpeği bu kadar ucuz değil . Bu sadece Türkiye'de oluyor maalesef . " diye konuştu . \ " KÖPEKLE KARŞILAŞILDIĞINDA NE YAPILMALI ? \ "
Tehlikeli hayvanlar tarafından saldırıya uğramamak ve saldırı anında ise nasıl davranılması gerektiği hususlarında uzmanlar şu uyarılarda bulunuyor : Elinizde yiyecek varsa görebileceği şekilde uzağa atın .
Ses dalgası yayan elektronik köpek kovucu kullanın .
Köpekle karşılaştığınızda yürüme ritminizi değiştirmeyin .
Göz temasından , ani ses ve hareketlerden kaçının .
Özellikle sayısı 3’ten fazla olan köpek sürüsüne taş atmayın .
Uyuyan veya yemek yiyen köpeğe fazla yanaşmayın .
Yaralı köpeği kaldırmaya çalışmayın .
Pusuda veya savunmadaki köpeğin arkasından yanaşmayın .
Köpek ya da kedi kavgalarını çıplak elle ayırmaya çalışmayın .
Yavruları olan köpeğe yanaşmayın .
Tanımadığınız köpeğin oyuncağını , yemeğini almayın .
Bisikletle giderken kovalarsa , durup inin ve bisikleti havyanla aranıza alın , yavaşça gerileyin .
Köpek ayak veya kolunuzu ısırmışsa sertçe geri çekmeyin , hayvanın kafasına vurmaya çalışın .
Saldırıya uğradıysanız , yüzüstü yere yatın ve top gibi kapanın .
Kafanızı , boğazınızı , el ve kollarınızla koruyun .

Bakırda arz endişeleri artarken fiyatlar son 10 yılın zirvesine ulaştı .
Ton başına bakır fiyatı Ağustos 2011'den bu yana ilk kez 9 bin doların üzerine çıktı .
Bakır fiyatları son 1 yılda yüzde 95 yükseldi .
Pandemi sonrası toparlanan küresel ekonomide tarihi bakır açığı olacağı beklentisi bakır fiyatlarını destekliyor .
Bakır bugün yüzde 3'ten fazla arttı ve 11. ayda da yükselişini sürdürdü .
Metal fiyatları kriz sonrası talebin arzın üzerinde olacağı beklentisinden destek buluyor .
Bu ay başında bakır fiyatları yatırımcıların daha fazla teşvik desteği beklentileri ve Çin'de talebin azaldığı endişesiyle gerilemiş ancak Çin Yeni Yılı'nda sanayi üretiminin normalden daha fazla olması fiyatların yeniden yükselmesine neden olmuştu .
3 ay vadeli bakır kontratı Londra Metal Borsası'nda ton başına 9,187 dolarla 2011'den beri en yüksek seviyeyi gördükten sonra 9,141.50 dolardan işlem gördü .
GOLDMAN SACHS REKOR BEKLİYORGoldman Sachs Group geçen hafta bakırda boğa tutumunu sürdürdü .
Kurum , Çin'in bir hafta süren Yeni Yıl tatilinden dönmesinin fiyatlarda yeniden yükselişi tetiklediğini belirtti .
Banka , önümüzdeki birkaç ayda son on yılın en büyük bakır açığıyla karşı karşıya gelinebileceği uyarısı yaptı .
Uzmanlar , Çin'den gelen kuvvetli talep ve Covid - 19 salgınında aşılama çalışmalarının etkisiyle küresel büyümenin destekleneceğine dair beklentilerin bakır fiyatlarını yukarı yönlü etkilediğini söyledi .
Bakır fiyatları , geçen hafta Çin'de tatil olmasına karşın yükseliş eğilimini sürdürdü .
Pamuk , 0,9116 dolarla Haziran 2018'den bu yana , Nikel de 8,9103 dolarla Eylül 2014'ten bu yana en yüksek seviyeye ulaştı .
Platin fiyatı da 1.340 dolarla Eylül 2014'ten bu yana en yüksek seviyeyi gördü .
Brent petrolün varil fiyatı ise 64,8 dolarla geçen hafta içinde 13 ayın zirvesini görmesine karşın haftayı bir önceki hafta kapanışına göre düşüşle tamamladı .
Emtia piyasasında geçen hafta en fazla altının ons fiyatı değer kaybetti .
Temmuz 2020'den bu yana en düşük seviyesi olan 1.760,8 doları gören altının onsu , geçen hafta yüzde 2,3 değer kaybetti .
Uzmanlar , emtia fiyatlarındaki artışın küresel bazda enflasyonist baskı oluşturabileceğine ilişkin endişelerle yükseliş eğiliminde hareket eden ABD 10 yıllık tahvil faizlerinin , altının ons fiyatını baskılamaya devam ettiğini söyledi .

Yeni yıl kutlaması sırasında elindeki havai fişeğin patlaması sonucu yaralanan Galatasaraylı futbolcu Omar Elabdellaoui'nin bilincinin yerinde olduğu ve hayati tehlikesinin bulunmadığı bildirildi .
Sarı - kırmızılı kulüpten yapılan açıklamada , hastanede ilk müdahalesi yapılan Norveçli futbolculunun durumunun uzman doktorlar tarafından takip edildiği belirtildi .
Omar Elabdellaoui'nin ameliyata alındığına yönelik haberlerin gerçeği yansıtmadığı aktarılırken , Galatasaray İkinci Başkanı Abdurrahim Albayrak , teknik direktör Fatih Terim , yardımcı antrenörler ile takım kaptanı Arda Turan'nın hastanede Norveçli futbolcunun yanında olduğu kaydedildi .
GALATASARAY'DAN AÇIKLAMAKulübün internet sitesinde yer alan açıklamada , hastaneye kaldırılan futbolcunun ilk müdahalesinin yapıldığı belirtilerek , \ " Yüzünde yanıklar olan oyuncumuzun gözlerine aldığı hasar ileri tetkikler sonrası anlaşılacaktır . Bilinci yerinde olan ve hayati tehlikesi bulunmayan oyuncumuzla ilgili gelişmeler oldukça bilgi verilecektir . \ " ifadeleri kullanıldı .
Öte yandan kulüp , Norveçli futbolcu ambulansla hastaneye kaldırılırken fotoğrafını çeken ve fotoğrafın yayılmasını sağlayan kişiler hakkında hukuki işlem yapılacağını duyurdu .

Dışişleri Bakanı Mevlüt Çavuşoğlu , \ " Brett McGurk kesinlikle PKK ve YPG'ye net bir şekilde destek vermektedir\ " ifadesini kullandı .
Peki Bakan Çavuşoğlu'nun , \ " Bu kişinin değişmesinde de fayda var\ " dediği McGurk kim ?
Neden Ankara'nın tepkisini çekti ?
ABD Başkanı Donald Trump'ın DAEŞ ile mücadele özel temsilcisi Brett McGurk , eski başkan Barack Obama tarafından Ekim 2015'te bu göreve atandı .
Donald Trump'in işbaşı yapmasının ardından McGurk'ün görevine devam etmesine karar verildi .
McGurk , Kobani'ye son ziyaretini bu hafta içinde gerçekleştirdi .
ABD'li diplomat Brett McGurk , Irak'ın Erbil ve Musul kentlerini ziyaret ettikten sonra Kobani'ye geçti , YPG'lilerle bir araya geldi .
Kürt medyasında yer alan haberlere göre McGurk'ün başkanlığındaki Amerikan heyeti , YPG'nin yanı sıra Suriye Demokratik Güçleri ile Kürtlerin Kobani'de ilan ettiği yönetimin yetkilileriyle görüştü .
Görüşmeye PYD'den Enver Müslim , YPG'den Polat Can ve Aldar Halil gibi isimler katıldı .
İddiaya göre McGurk’un yanında , Türkiye tarafından başına 4 milyon lira ödül konan \ " Şahin Cilo\ " kod adlı PKK'lı Abdi Ferhad Şahin oturuyordu .
McGurk geçen yıl da Kobani'ye gitmiş , YPG'nin başını çektiği Suriye Demokratik Güçleri'yle görüşmüştü .
Görüşmeyle ilgili sosyal medyada paylaşılan bir fotoğraf Ankara'da büyük rahatsızlık yaratmıştı .
O fotoğrafta Amerikalı temsilci , YPG'li Polat Can ile yan yana görülüyordu .
Polat Can , Türk istihbarat raporlarına göre PKK'nın Kandil'deki önemli isimlerinden birisi .
McGurk'ün bir YPG'liden plaket alırken çekilen fotoğrafı da Ankara'nın tepkisini çekmişti .
Amerikalı özel temsilci Brett McGurk geçen yıl Menbiç'te ölen YPG'li komutan Ebu Leyla için taziye mesajı paylaşmasıyla da gündeme gelmişti . \nBrett McGurk mart sonunda Ankara'ya yaptığı ilk ziyaret sırasında ABD Dışişleri Bakanı Rex Tillerson'a eşlik etmişti .

Türk futbolunun efsane isimlerinden Rıdvan Dilmen , futbol yorumculuğunu bıraktığını açıkladı .
Dilmen'in 15 yıl boyunca aralıksız olarak NTV'de yorumcu olarak görev yaptığı %100 Futbol programı sayısız ödül kazandı ve Türk futbolunun referans programı olarak gösterildi .
Dilmen bugün sosyal medya hesabından yaptığı açıklamada şu ifadeleri kullandı : \ " 43 yıl önce lisanslı futbolcu olarak girdiğim Türk futbol ailesine ; onurumla , şerefimle , namusumla hizmet ettiğimi Mill Futbolcu - Teknik Direktör - Futbol Yorumcusu olarak yürüttüğüm süreci bugün itibariyle sonlandırıyorum . Vicdanen çok rahatım . Hiçbir şahıs , camia ve kurumla ilgili asla saygısızlığım olmadı . Ancak son dönemde organize bir şekilde hedef gösterilerek bana ve aileme yaşatılan üzüntüyü , iftiraları başkaları gibi kabul etmem mümkün değildir ! Şimdiye kadar olduğu gibi ; rahmetli Babamın ve Annemin bana bıraktığı en anlamlı miras olan DİLMEN soyadını Rabbim izin verdiği sürece onurumla taşımaya devam edeceğim . Doğuş Grubu Sayın Başkan’ı Ferit Şahenk Bey’e ve NTV ailesine teşekkür ederim . Tüm izleyicilerimize minnettarım . Yakın bir zamanda ; bana ve aileme yapılan iftira dolu bu kampanyanın aktörlerini , asıl amaçlarının şahsım üzerinden ! halkı kin ve nefretle kutuplaştırmak olduğunu , tetikçilerini ve AZMETTİRİCİLERİNİ bilgi ve belgelerle tek tek ifşa edeceğimden kimsenin şüphesi olmasın . Sevgi ve Saygılarımla Rıdvan DİLMEN "

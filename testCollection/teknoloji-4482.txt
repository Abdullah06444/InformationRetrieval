Paris Saint - Germain maçında ırkçı söylemlere maruz kalan Pierre Webo için atılan tweet 100 milyon görüntülenmeyi geçti .
Bu Türkiye'de bugüne kadar en fazla görüntülenen tweet oldu .
İstanbul Başakşehir Futbol Kulübünün ırkçı söylemlere maruz kalan Pierre Webo için attığı tweet , Türkiye'de bugüne kadar en fazla görüntülenmeye ulaşan tweet oldu .
Kulüpten alınan bilgiye göre , Medipol Başakşehir'in , UEFA Şampiyonlar Ligi'nde deplasmanda Paris Saint - Germain ile oynadığı maç sırasında Rumen dördüncü hakem Sebastian Coltescu'nun yardımcı antrenör Pierre Webo'ya yönelik ırkçı söylemleri sonrasında attığı tweet 100 milyon görüntülenmeyi geçti .
UEFA'nın sloganlarından olan \ " No To Racism . Respect\ "
( Irkçılığa hayır . Saygı ) sözlerinin yer aldığı tweet , 100 milyon görüntülenmenin üzerine çıktı .
Tweet , şu ana kadar 571 bin beğeni ve 229 bin retweet aldı .
Medipol Başakşehir'in deplasmanda Paris Saint - Germain ile oynadığı maçın ilk yarısındaki olay sonrasında turuncu - lacivertli futbolcular yaşananlara tepki göstermiş ve soyunma odasına gitmişti .
Medipol Başakşehir takımı , ırkçı söylemlere tepki için o gün karşılaşmaya çıkmamıştı .
Mücadele bir gün sonra yeni bir hakem heyetiyle kaldığı yerden devam etmişti .

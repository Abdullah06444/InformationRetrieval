Türkiye Sebzeciler , Meyveciler ve Seyyar Pazarcılar Federasyonu Başkanı Karaca , corona virüs salgını tedbirleri kapsamında uygulanacak sokağa çıkma yasağı nedeniyle hafta sonu kurulacak pazarların cuma ve pazartesi gününe alındığını açıkladı .
Türkiye Sebzeciler , Meyveciler ve Seyyar Pazarcılar Federasyonu ( TÜSPAF ) Başkanı Ali Karaca , yeni tip corona virüs ( Covid - 19 ) salgını nedeniyle ilk olarak geçen hafta uygulanan sokağa çıkma yasağına pazarcı esnafının hazırlıksız yakalandığını söyledi .
' ' BİRÇOK PAZARCININ ÜRÜNLERİ ÇÜRÜYÜP ÇÖPE GİTTİ ' ' Bu nedenle birçok pazarcı esnafının ürünlerinin çürüyüp çöpe gittiğini ifade eden Karaca , bazı pazarlarda da vatandaşların cuma akşamından geldiğini ve meyve sebze almak istediğini anlattı .
' ' SOKAĞA ÇIKMA YASAKLARI DEVAM ETTİĞİ SÜRECE BU DÜZENDE OLACAK ' ' Karaca , bu hafta 30 büyükşehir ve Zonguldak'ta uygulanacak sokağa çıkma yasağı nedeniyle hafta sonu kurulacak pazarların günlerinde değişiklik yapıldığını belirterek şöyle konuştu : \ " Cumartesi günü kurulacak pazarlarımızı cumaya , pazar günü olanları da pazartesiye aldık . Sokağa çıkma yasakları bu şekilde devam ettiği sürece pazarların günleri bu düzende olacak . Bu sayede hem halkımızın ihtiyacını karşılayacağız hem de pazarcı esnafımız mağdur olmayacak . Ayrıca meyve sebze almak isteyen vatandaşımız için marketlerin dışında bir alternatif sunmuş olacağız . \ "
Geçen hafta yasak öncesi yaşanan yoğunluğun insanların sağlığını tehlikeye attığını vurgulayan Karaca , bu hafta sonu benzer bir sıkıntı yaşanmasını beklemediklerini söyledi . \ " VATANDAŞLARIMIZ HİJYEN KONUSUNDA RAHAT OLSUN\ "
Karaca , pazarcı esnafının hijyen konusunda çok dikkatli davrandığını dile getirerek şunları kaydetti : \ " Bütün pazarcı esnafımız maske ve eldiven kullanıyor . Bu konuda hiçbir esnafa ayrıcalık yoktur . Zaten denetimler yapılıyor . Vatandaşlarımız bu kurala uymayan esnafımızı şikayet etsinler . Ayrıca pazarlar için belirlenen iki esnaf arasındaki mesafe gibi kurallara da herkes uyuyor . Pazarlarda seçme işlemi yapılmıyor . Vatandaşlarımız hijyen konusunda rahat olsun . \ "
Tedbirler kapsamında Türkiye genelinde sebze ve meyve satışı yapılan pazarlarda başka esnafın bulunmaması kararının alındığını anımsatan Karaca , bu yüzden pazara giremeyen yaklaşık 40 bin esnaf olduğunu ve bunların mağduriyet yaşadığını söyledi .
Karaca bu mağduriyetin giderilmesi gerektiğini bildirdi .
VİDEO : İZMİR'DE SEYYAR PAZAR UYGULAMASI BAŞLADI

İki yıl önce restorasyona alınan İstanbul'un Beyoğlu ilçesindeki Atlas Sineması , içinde sinema müzesinin de olacağı yeni konseptiyle 2021’in ilk aylarında kapılarını açmaya hazırlanıyor .
Beyoğlu İstiklal Caddesi’nde iki yıl önce kapatılarak restorasyona alınan Atlas Sineması’nda sona gelindi .
Hürriyet'ten Ömer Erbil'in haberine göre , içinde sinema müzesinin de olduğu yeni konseptin 2021 yılının ilk aylarında açılması planlanıyor .
Yaklaşık 150 yıllık bina , yeni haliyle sinema severleri ağırlayacak .
SİNEMA 1948’DE AÇILDITarihi yapı , 1870’deki Büyük Galata yangınından sonra Sultan Abdülaziz döneminde , 1877 yıllında banker Agop Köçeyan ( Köçeoğlu ) tarafından kışlık konut olarak yaptırıldı .
1980’li yıllarda arkasına yapılan ek binalarla birleştirilerek bugünkü halini aldı .
Cephelerinde Neo - Rönesans üslubunun hakim olduğu yapının İstiklal Caddesi'ne bakan Köçenyan’a ait kışlık konut olan A Blok 4 katlı , güney istikametinde yer alan pasaj özelliği olan B blok ise 3 katlı inşa edildi .
Pasajın içinde yer alan sinema salonu 19 Şubat 1948’de hizmete girdi .
1951’de ise Küçük Sahne Tiyatrosu açıldı .
1860 koltuk ve 35 locasıyla Beyoğlu’nun en büyük sinemaları arasında yer aldı .
Atlas Sineması 1985’ten bu yana Türker İnanoğlu - İrfan Atasoy ortaklığında işletiliyordu .
2019 yılında kapatılarak restorasyona alınan Atlas Sineması’nın 2021 yılı başında yeniden açılacağı duyuruldu .
Eylül ayında açılması planlanan ancak pandemi nedeniyle uzayan Atlas Pasajı’ndaki restorasyon çalışmaları tamamlanırken , teşhir ve tanzim çalışmalarında da sona gelindiği belirtildi .
Hem sinema salonu yenilendi hem de A bloktaki katlar restore edildi .
Duvarlar , tavanlardaki kalemişi süslemeler tek tek elden geçirildi .
Binanın güçlendirmesi ile birlikte dış cephede de temizlik yapıldı .
SİNEMA MÜZESİ DE OLACAKTarihi yapıda İstanbul Sinema Müzesi ile birlikte kalıcı koleksiyonlar , geçici sergilerin de olacağı farklı bir konsept sinemaseverlerin hizmetine sunulacak .
Sinema galalarının , festival açılışlarının burada yapılması düşünülüyor .
Müze kapsamında etkileşimli dijital birimler , süreli sergi alanı , genç sinemacıların faydalanabilecekleri Türk sinemasının dijital arşivi ve uluslararası veri tabanlarına erişiminin sağlanacağı ortak çalışma alanı ve kütüphane olacağı da açıklandı .
Engelli vatandaşların ziyaretine uygun projelendirilen Sinema Müzesi’nde , İstanbul’u ziyaret eden yabancı turistlerin müze içeriğine doğrudan erişimlerini sağlayacak çoklu dil seçenekli dijital rehber uygulaması da konuldu .

Enerji ve Tabii Kaynaklar Bakanı Fatih Dönmez , Silivri'de iki sahada bulunan 3 milyar metreküplük rezervin yaklaşık 300 bin konutun 10 yıllık doğalgaz tüketimini karşılayacağını söyledi .
Enerji ve Tabii Kaynaklar Bakanı Fatih Dönmez , Türkiye Petrolleri Anonim Ortaklığının ( TPAO ) Silivri'deki Batı Çeltik - 1 ve Batı Değirmenköy 4-5 kuyularında çıkan doğalgazı ateşleme törenine katıldı .
Bakan Dönmez yaptığı konuşmada , “Silivri'de bulunan Batı Çeltik - 1 ve Batı Değirmenköy 4-5 kuyularında yıllık yaklaşık 300 milyon metreküp doğalgaz üretme kapasitesine ulaşacağız .
Zihinlerde canlanması için örnek verecek olursak burada üretilen doğalgaz yaklaşık 300 bin konutun 10 yıllık tüketimine eşdeğer bir seviyede doğalgazı üretmiş olacağız .
Her iki sahada 3 milyar metreküplük bir rezerv tespit etmiş durumdayız .
Başka bir ifadeyle toplam rezerv 300 bin hanenin 10 yıllık tüketimine eşdeğer seviyededir .
Bütün gayretimiz , bütün hedefimiz Türkiye’nin enerjide kendi öz yeterliliğe sahip bir ülke olmasıdır .
Memleketimizin dört bir yanını karış karış arayarak bu kaynaklara ulaşmaya çalışıyoruz” dedi .
Bakan Dönmez , konuşmaların ardından Batı Çeltik - 1 ve Batı Değirmenköy 4-5 kuyularında doğalgazı ateşledi .
Silivri programında Bakan Dönmez’e AK Parti İstanbul Milletvekili Tülay Kaynarca , Silivri Kaymakamı Ali Partal , Silivri Jandarma Komutanı Binbaşı Güngör Kırarslan , AK Parti İlçe Başkanı Mutlu Bozoğlu ve mülki erkan eşlik etti .

Halkbank tarafından esnaf ve sanatkarlara kullandırılan Hazine ve Maliye Bakanlığı faiz destekli kredilerin 1 Ocak 2021-30 Haziran 2021 arası 6 aylık dönemde ödenmesi gereken taksitleri ertelendi .
Erteleme süresince çalışan sayısını azalttığı tespit edilen esnaf ve sanatkârlar kredi erteleme kapsamından çıkarılacak .
Resmi Gazete'de yayınlanan Cumhurbaşkanlığı kararına göre , 31 Aralık 2020 öncesinde kullanılan düşük faizli kredilerden doğan borçlar , 1 Ocak 2021-30 Haziran 2021 tarihleri arasında vadesi dolacak olanlar , başvuru şartı aranmaksızın faiz tahakkuk ettirilerek ertelenecek .
Ertelemede vade sayısı değişmeyecek .
Erteleme kaynaklı faiz ise kalan taksitler eşit olarak bölünecek .
Esnaftan erteleme dönemi boyunca çalışan sayısını azaltmayacağına ilişkin taahhüt alınacak .
Çalışan sayısını azaltan , erteleme kapsamından çıkarılacak .
Karar kapsamında borcu ertelenen esnaf isterse , erteleme sürecinde düşük faizli yeni kredi kullanabilecek .
Kararın yayını tarihinden itibaren bu borçlar hakkında takip işlemi başlatılmayacak .

İngiltere Sağlık Bakanı Hancock , ülkedeki corona virüsün mutasyona uğramış yeni türü için , \ " Kontrolden çıktı\ " uyarısında bulundu .
Türkiye , Almanya , Fransa , Hollanda , Belçika , Avusturya , İtalya , Bulgaristan , İrlanda , Romanya , Kanada , Suudi Arabistan ve Kuveyt ada ülkesine havayolu ulaşımını durdurdu .
Ayrıca beş ülkede yüzde 70 daha bulaşıcı olan yeni virüs türünün görüldüğü duyuruldu .
Son dakika haberi !
Aralarında Türkiye'nin de olduğu çok sayıda ülke , yeni tip corona virüsün ( Covid - 19 ) daha bulaşıcı bir türü ortaya çıkan İngiltere ile sınırları kapatmaya başladı .
Sağlık Bakanı Matt Hancock'un , yeni türün \ " kontrolden çıktığını\ " söylemesi , tüm dünyada endişeye yol açtı .
Yüzde 70 daha bulaşıcı olan türün sadece Londra ve civarında değil ülkenin tamanında görüldüğü belirlendi .
Daha ölümcül olduğuna veya aşıları etkisiz kılacağına dair dair henüz bir veri bulunmasa da ülkeler , art arda önlem alarak İngiltere'yle sınırları kapatmaya başladı .
TÜRKİYE SEYAHAT YASAĞI GETİRDİSağlık Bakanı Fahrettin Koca , İngiltere , Danimarka , Hollanda ve Güney Afrika'dan Türkiye'ye uçuşlarda geçici durdurma kararı alındığını bildirdi .
Koca , ayrıca İngiltere kaynaklı mutasyon riski üzerine alınan tedbirler kapsamında halen yolda olan uçuşlar için tüm yolculara test yapılacağını ve karantina kurallarının uygulanacağını açıkladı .
SON TREN BİLETLERİAvrupa ülkeleri de hava , kara ve deniz ulaşımının yanı sıra tren seferlerine son vermeye başladı .
Demiryolu firması Eurostar'dan yapılan ilk açıklamada , pazartesi gününden itibaren Londra - Brüksel ve Londra - Amsterdam arasındaki trenlerini iptal edildiği belirtildi .
İlerleyen saatlerde yapılan diğer bir açıklamayla da Paris seferlerinin de durdurulacağı bildirildi .
Bu kararlar nedeniyle İngiltere'den Hollanda , Belçika ve Fransa'ya giden trenlerin kalktığı Uluslararası Saint Pancras Tren İstasyonu'nda hareketlilik gözlendi .
Muhtemel son trenleri kaçırmak istemeyen bazı yolcular , daha önce aldıkları biletlerin günleri değiştirerek trenlere binmeye çalıştı .
AVRUPA ÜLKELERİ BİRBİRİ ARDINA YASAK KARARI ALDIFransa , Almanya , İtalya , Belçika , Avusturya ve Hollanda , İngiltere'yle uçuşları durduracaklarını bildirdi .
Çekya , İngiltere'den gelenler için daha katı karantina önlemleri uygulanacağını açıkladı .
Hollanda'nın uyguladığı yasak , yıl sonuna kadar sürmek üzere pazar sabahı yürürlüğe girdi .
Belçika Başbakanı Alexander De Croo , pazar günü gece yarısından itibaren 24 saatliğine uçuş yasağı getirdiklerini söyledi .
İtalya Sağlık bakanı Roberto Speranza , pazar günü İngiltere'den uçuşları durduran ve son 14 gün içinde İngiltere'de bulunanların İtalya'ya girişini engelleyen bir karar aldıklarını , kararın 6 Ocak'a kadar geçerli olacağını duyurdu .
Avusturya hükümeti , uçuş yasağının ne zaman başlayacağını henüz açıklamadı .
Alman yetkililer , pazar gece yarısından itibaren İngiltere'den uçuşları yasakladığını ve yasağın 31 Aralık'a kadar süreceğini bildirdi .
Fransa Başbakanı Jean Castex , İngiltere ile hava , kara ve deniz yolu ulaşımını gece yarısından itibaren 48 saat süreliğine durduracaklarını açıkladı .
İrlanda hükümeti de , İngiltere'den bu ülkeye olan uçuşlara 48 saatlik bir yasak getirdiklerini duyurdu .
Seyahat yasağı duyuran ülkelere Romanya ve Bulgaristan da katıldı .
Avrupa ülkeleri dışında Kanada ve Kuveyt de İngiltere'den uçuşları durdururken , Suudi Arabistan tüm uluslararası uçuşları bir hafta askıya aldı .
AB ACİL TOPLANIYORAvrupa Birliği ( AB ) , nasıl hareket edeceklerini belirlemek üzere pazartesi saat 11.00'de kriz toplantısı yapılacağını bildirdi .
İngiltere'nin Dışişleri Bakanlığı'ndan İngiliz basınına yapılan açıklamada , ülkelerin seyahat kısıtlamalarını \ " bu hükümetlerinin kendi kararı olarak gördükleri\ " kaydedildi .
YENİ TÜR DİĞER ÜLKELERE SIÇRADIÖte yandan Belçika ve Hollanda'dan gelen bilgilere göre iki ülkede de yeni tür corona virüs mutasyonu halihazırda görülmüş durumda .
BBC'ye açıklama yapan Dünya Sağlık Örgütü yetkilileri Belçika ve Hollanda'nın yanısıra Avusturya ve Danimarka'da da mutasyona uğramış corona virüs vakalarına rastlandığı belirtti .
AFP'nin haberine göre DSÖ Avrupa Ofisi yeni mutasyonun ortaya çıkmasının ardından üye ülkelere önlemleri artırmaları çağrısında bulundu .
Bu ofisin verilerine göre Danimarka'da dokuz vaka görüldü .
Hollanda ve Avusturya'da ise birer vakaya rastlandı .
Son olarak İtalya Sağlık Bakanı Roberto Speranza , İtalya'da bir hastada virüsün yeni formunun tespit edildiğini aktardı .
Bakan Speranza , virüsün yeni türüne yakalanan kişinin birkaç gün önce Birleşik Krallık'tan İtalya'ya giriş yaptığını ve Covid - 19 testinin pozitif çıkması üzerine karantinaya alındığını açıkladı .
DSÖ'DEN YAKIN TEMAS AÇIKLAMASIDünya Sağlık Örgütü ( DSÖ ) , yeni tip corona virüsün ( Covid - 19 ) daha hızlı yayıldığı belirtilen mutasyonuyla ilgili İngiliz yetkililerle \ " yakın temasta\ " olduklarını açıkladı .
DSÖ tarafından Twitter'dan yapılan paylaşımda , \ " Covid - 19'un daha hızlı yayılan yeni türüyle ilgili İngiliz yetkililerle yakın temas halindeyiz\ " ifadesine yer verildi .
Paylaşımda , Covid - 19'un yeni türüne ilişkin devam eden araştırmaların \ " bilgi , sonuç ve analizlerinin\ "
İngiliz makamlarınca paylaşılmaya devam edileceği aktarıldı . \ " Virüsün yeni türünün özellikleri ve olası etkileri\ " hakkında daha fazla bilgi edinildikçe DSÖ'ye üye 194 ülkenin bilgilendirileceği de kaydedildi .
YENİ TÜR YÜZDE 70 DAHA FAZLA BULAŞICIİngiltere'nin güneydoğusunda Covid - 19'un daha hızlı yayılan yeni türü keşfedilmişti .
İngiltere Başbakanı Boris Johnson ve bir grup bilim insanı tarafından yapılan açıklamada , ülkede keşfedilen yeni türün yüzde 70 daha bulaşıcı olduğu bildirilmişti .

TÜSİAD , açıklamasında \ " İstanbul Sözleşmesi’nin feshedilmesi kadına yönelik her türlü şiddeti besleyen çarpık zihniyeti cesaretlendirir . Çağrımız ; kadına yönelik şiddeti sonlandırma yolunda atılmış hiçbir adımdan taviz verilmemesidir\ " denildi .
Türk Sanayicileri ve İş İnsanları Derneği ( TÜSİAD ) , Türkiye'nin çekilme kararı aldığı İstanbul Sözleşmesi'yle ilgili açıklama yaptı .
TÜSİAD'ın yazılı açıklamasında şu ifadelere yer verildi : \ " Türkiye’nin , tam adı “Kadınlara Yönelik Şiddet ve Aile İçi Şiddetin Önlenmesi ve Bunlarla Mücadeleye ilişkin Avrupa Konseyi Sözleşmesi” olan İstanbul Sözleşmesi’ni feshetmesi , kadına yönelik her türlü şiddeti besleyen çarpık zihniyeti cesaretlendirir . Devletin şiddete karşı sürdürdüğü mücadelesini ise kolaylaştırmadığı gibi telafisi mümkün olmayan sonuçlar doğurur . Kadına yönelik her erkek şiddeti vakası , İstanbul Sözleşmesi’nin eksikliğini vicdanlara hatırlatacaktır . 6284 sayılı kanun ve İstanbul Sözleşmesi , şiddetle mücadelenin en önemli dayanaklarıdır . Geçtiğimiz yıl İstanbul Sözleşmesi’nden Türkiye’nin çekilmesi tartışmaları gündeme geldiğinde , toplumun pek çok farklı kesimi Sözleşme’ye sahip çıkmış , siyaset alanında da ortak vicdan harekete geçmişti . Zira ; hangi görüşe bağlı olursa olsun , tüm siyasi partilerin ve toplum kesimlerinin şiddete karşı birleşmesi insani bir sorumluluktur . İstanbul Sözleşmesi , yapılan karalama ve çarpıtmaların aksine , kadına yönelik her türlü şiddetle mücadele için , kim olursa olsun şiddet mağdurunu korumak için vardır . İnsan haklarını koruyan İstanbul Sözleşmesi , siyaset alanının mücadelelerine konu edilmemelidir . \ "
ŞİDDETİ SONLANDIRMAK İÇİN HİÇBİR ADIMDAN TAVİZ VERİLMEMELİ\ " Unutulmamalıdır ki ; kadına yönelik şiddet bir insan hakları ihlalidir . İstanbul Sözleşmesi aynı zamanda dayanağını insan haklarından alan uluslararası bir taahhüttür . Üzülerek görmekteyiz ki bugün alınan karar , uluslararası kamuoyu nezdinde de ülkemizin insan hakları açısından itibarını zedelemektedir . Çağrımız ; kadına yönelik şiddeti sonlandırma yolunda atılmış hiçbir adımdan taviz verilmemesidir . İstanbul Sözleşmesi’nin feshedilmesi kararının geniş kamuoyu vicdanına kulak verilerek yeniden değerlendirilmesi , şiddetle mücadelede sıfır tolerans anlayışının en büyük göstergesi olacaktır . \ "

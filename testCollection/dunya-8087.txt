Finlandiya’da yetenekli kişilerin keşfedilmesi amacıyla yeni bir uygulama başlatıldı .
90 gün boyunca başkent Helsinki’de yaşama denemesi için başvuran kişiler üzerinde başlatılacak programda , denemede başarılı olanlara oturma izni verilecek .
Finlandiya’da Uluslararası ticaret ve yatırım teşvik ajansı Helsinki Business Hub ( HBH ) teknoloji alanında uluslararası yetenekleri keşfetmek için yeni bir uygulama başlattı .
" Helsinki’de 90 gün yaşam denemesi " adı verilen projeye 5 bin 330 kişi başvururken Finlandiya , programla ülkeye yetenekli kişileri çekmeyi amaçlıyor .
Başvuruda bulunan 5 bin 330 kişi arasından seçilecek 15 kişi , Uluslararası ticaret ve yatırım teşvik ajansı Helsinki Business Hub ( HBH ) tarafından havalimanından aileleriyle alınan katılımcılara öncelikle başkent Helsinki tanıtılıyor .
Daha sonra kültürel eğitime tabi tutulan kişilere uzaktan çalışma olanakları sunuluyor ve iş bağlantısı kuruluyor .
TEMEL HİZMETLER SAĞLANIYORGeçirilen 90 gün boyunca oturma izni için gerekli belgeleri toplanan kişilere konut , okul ve kreş gibi temel hizmetler sunulurken yalnızca kira ve ulaşım masraflarını katılımcılar ödüyor .
90 gün sonunda Helsinki’ye uyum sağlayan kişilere ise oturma izni verilerek ülkeye teknoloji alanında yetenekli isimler kazandırılıyor .
Avrupa’nın salgından en az etkilenen şehirlerinden biri olan Helsinki’de 90 günlük yaşam denemesine ilgi her geçen gün artarken projeye 15 kişi kabul edilmesine rağmen , projeye başvurmayan ya da kabul edilmeyen kişilerin teknoloji ve diğer alanlarda Helsinki’yi cazibe merkezi olarak görmeye başladığı belirtiliyor .
LİNUX VE NOKİA İŞ GÜCÜ SORUNU YAŞAMIŞTIFinlandiya’da daha önce açık kaynak işletim sistemi Linux , telefon üreticisi Nokia gibi büyük markalar ortaya çıkarken sonraki yıllarda artan talebi karşılayacak iş gücü sağlanamadığı için şirketler büyük sorun yaşamıştı .
Uluslararası ticaret ve yatırım teşvik ajansı Helsinki Business Hub ( HBH ) temsilcisi Johanna Huurre , " İyi bir eğitim sistemimiz var . Çok sayıda mühendis ve programcı yetişiyor ama talep öyle fazla ki bunlar yetmiyor " şeklinde konuştu .
Huurre , " Program sayesinde yetenekli kişiler sadece Finlandiya’ya değil dünyanın birçok yerine yayılma fırsatı bulacaktır " dedi .

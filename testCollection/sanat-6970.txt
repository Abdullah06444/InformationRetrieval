Kültür ve Turizm Bakanlığı'nca başlatılan destek programı kapsamında yeni tip corona virüs ( Covid - 19 ) salgını nedeniyle gelir kaybına uğrayan 24 bin 522 müzik sektörü çalışanına 3 ay boyunca her ay net 10 lira tutarında destek sağlanacak .
Kültür ve Turizm Bakanlığı'ndan yapılan yazılı açıklamaya göre , Bakanlığa bağlı Yunus Emre Enstitüsü , müzik sektöründe faaliyet gösteren 6 büyük sivil toplum kuruluşu ve 3 müzik meslek birliğinin iş birliğinde Covid - 19 salgını nedeniyle mağdur olan ve gelir kaybına uğrayan müzik sektörü çalışanları için başlatılan destek programının son aşamasına gelindi .
Başvuruları 16-25 Aralık 2020 tarihlerinde alınan destek programına 29 bin 679 başvuru yapıldı .
İlgili sivil toplum kuruluşları ve meslek birliklerince yapılan incelemeler sonucunda toplam 24 bin 522 başvuru sahibine destek verilmesi kararlaştırıldı .
Bu çerçevede başvurusu onaylanan bu 24 bin 522 kişiye 3 ay boyunca her ay net 10 lira tutarında destek sağlanacak .
Açıklamada , \ " Söz konusu programda başvuruların hızlı bir biçimde alınması , tasnif edilmesi ve değerlendirilmesi süreçlerini üstlenen Yunus Emre Enstitüsüne ve projede bizimle iş birliği yapan tüm sivil toplum kuruluşlarına ve meslek birliklerine teşekkür ediyoruz\ " ifadesine de yer verildi . \ " ÖDEMELERİN İLK DİLİMİ BU AY\ "
Açıklamada ayrıca şunlar kaydedildi : \ " Çok kısa bir zamanda sonuçlandırdığımız bu destek programının yanı sıra yine Bakanlığımız kaynaklarından karşılanmak üzere ; Türkiye Musiki Eseri Sahipleri Meslek Birliği ( MESAM ) , Müzik Yorumcuları Meslek Birliği ( MÜYORBİR ) ve Türkiye Musiki Eseri Sahipleri Grubu Meslek Birliği ( MSG ) kendi üyelerine çağrıda bulunarak ayrı ayrı destek programları geliştirmiştir . MESAM'ın programına 2 bin 559 , MSG'nin programına 3 bin 28 ve MÜYORBİR'in programına da 635 olmak üzere toplam 6 bin 2 üye katılım göstermiştir . Toplam 30 bin 744 müzisyen ve sektör emekçisine ulaşacak destek ödemelerinin ilk dilimi , ocak ayı içerisinde tamamlanacaktır . Destek programlarına gösterilen yoğun ilgiden duyduğumuz memnuniyeti belirterek müzik sektörüne hayırlı olmasını dileriz . \ "

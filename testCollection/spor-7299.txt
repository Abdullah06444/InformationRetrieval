Torino Belediye Başkanı , Şampiyonlar Ligi finalindeki izdihamı önleyemediği için 18 ay hapse mahkum edildi .
İtalya'nın Torino kentinin Belediye Başkanı Chiara Appendino , 2017 yılında San Carlo Meydanı'nda dev ekranda izlenen UEFA Şampiyonlar Ligi final maçı sırasında taraftarlar arasında çıkan izdihamdaki ihmali dolayısıyla 18 ay hapis cezası aldı .
Torino'daki mahkemede , 2 kişinin öldüğü ve 1690 kişinin yaralandığı 2017'deki izdihama yönelik davanın karar duruşması yapıldı .
Belediye Başkanı Appendino , Juventuslu taraftarlar için dev ekran kurulan kent merkezinde yeterli önlem almadığı gerekçesiyle ihmalden 18 ay hapse mahkum edildi ve cezası ertelendi .
Appendino dışında , aralarında Torino eski emniyet müdürü de olmak üzere 4 kişiye daha aynı ceza verildi .
Appendino , yaptığı açıklamada , karardan duyduğu üzüntüyü dile getirerek \ " Soyguncu bir grubun hareketiyle tetiklenen olayın faturasının kendisine kesildiğini\ " savundu .
NE OLMUŞTU ?
Torino kentinin futbol takımı Juventus'un , 3 Haziran 2017’de yapılan UEFA Şampiyonlar Ligi finalinde , İspanya'nın Real Madrid takımıyla karşılaşması öncesinde Torino kent merkezindeki San Carlo meydanına dev ekran kurulmuş , binlerce taraftar maçı buradan takip etmişti .
Juventus'un Real Madrid'e 4-1 yenildiği maç sırasında San Carlo meydanında soygun şüphesiyle çıkan panik ve izdihamda 2 kişi hayatını kaybetmiş , 1690 kişi yaralanmıştı .

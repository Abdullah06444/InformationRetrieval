ABD istihbaratının hazırladığı raporda , Suudi Arabistan'ın İstanbul Başkonsolosluğunda katledilen gazeteci Cemal Kaşıkçı'nın öldürülmesini onaylayan kişinin Veliaht Prens Muhammed bin Selman olduğu belirtildi .
Son dakika haberi !
ABD Ulusal İstihbarat Direktörlüğü ( DNI ) , 2018 yılında hazırlanan ancak Donald Trump yönetiminin kamuya açıklamadığı \ " Kaşıkçı istihbarat değerlendirme raporunu\ " yayımladı .
Başta Merkezi İstihbarat Teşkilatı ( CIA ) olmak üzere ilgili istihbarat kurumlarının katkıda bulunduğu raporda , Kaşıkçı cinayetini onaylayan kişinin Veliaht Prens olduğu kaydedildi .
Raporda , \ " Suudi Arabistan Veliaht Prensi Muhammed bin Selman'ın , Suudi Arabistanlı gazeteci Cemal Kaşıkçı'nın , Türkiye'nin İstanbul kentinde yakalanması ya da öldürülmesine yönelik operasyonu onayladığı sonucuna ulaştık . \ " ifadesi yer aldı .
Ayrıca raporda , \ " Bu sonuca , Prens Muhammed bin Selman'ın , ülkede karar alma mekanizmalarını kontrol ettiği , cinayette Prens'in önemli bir danışmanının ve güvenlik ekibinin yer aldığı , Prens'in Kaşıkçı da dahil yurt dışındaki muhalifleri susturmak için şiddet içerikli adımlar attığı gerçeklerini baz alarak ulaştık . \ " bilgisi verildi .
RAPORDA CİNAYETİ İŞLEYENLERİN PRENS'İN BİLGİSİ DIŞINDA HAREKET ETMEDİĞİ BELİRTİLDİKaşıkçı cinayetinin işlendiği dönemde Muhammed bin Selman’ın yakınındaki kişileri kovma ve tutuklama ile korkuttuğuna işaret edilen raporda , \ " Bu durum , Prens’in yardımcılarının , Muhammed bin Selman’ın emirlerini sorgulayamadıklarını ve Prens'in onayını almadan önemli adımlar atamadıklarını göstermektedir . \ " tespitinde bulunuldu .
Raporda , Kaşıkçı’yı öldüren 15 kişilik ekibin 2 Ekim 2018’te İstanbul’a gittiği ve bu ekipte Muhammed bin Selman için çalışan kişilerin olduğunun altı çizildi .
Cinayeti işleyen ekipte yer alan Saud el Kahtani’nin ise Muhammed bin Selman’ın izni olmadan hiçbir adım atmadığına işaret edildi . \ " ÖNCEDEN PLANLI OPERASYON\ "
VURGUSU Yine aynı şekilde ekipteki 7 kişinin de doğrudan Muhammed bin Selman’ın korunmasından sorumlu kişiler olduğu ve bu kişilerin de Prens'in emri olmadan hareket etmediği vurgulandı .
Raporda , \ " Veliaht Prens , Kaşıkçı’yı ülkesine karşı bir tehdit olarak gördü ve gerekirse onu susturmak için şiddete başvurulmasını destekledi . Suudi Arabistanlı yetkililer , Kaşıkçı’ya yönelik önceden planlı bir operasyon yürütmüş olsalar bile ona zarar vermeyi ne kadar süredir düşündüklerini bilmiyoruz . \ " değerlendirmesi yapıldı .
Kaşıkçı cinayetinde yer aldığı düşünülen 21 Suudi Arabistanlı kişinin isminin de yayımlandığı raporda , bu kişilerin yürüttükleri operasyonun Kaşıkçı'nın ölümüyle sonuçlanacağını bilip bilmediklerinin henüz belirlenmediği kaydedildi .
Suudi Arabistan Veliaht Prensi Muhammed bin Selman'a yönelik eleştirileriyle bilinen ve Washington Post gazetesinde köşe yazarlığı yapan Cemal Kaşıkçı , 2 Ekim 2018'de gittiği Suudi Arabistan İstanbul Başkonsolosluğundan bir daha çıkmamıştı .
Kaşıkçı'nın , konsoloslukta öldürüldüğü ve cesedinin parçalandığı ortaya çıkmıştı .
SUUDİ ARABİSTAN'DAN AÇIKLAMASuudi Arabistan Dışişleri Bakanlığı , Cemal Kaşıkçı cinayetiyle ilgili ABD'nin yayınladığı raporu kesin bir dille reddettiğini açıkladı .

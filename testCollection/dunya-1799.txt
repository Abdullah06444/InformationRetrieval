Tam 33 yıl önce , 16 Mart 1988 sabahı Irak savaş uçakları ve topçularının , Kuzey Irak'taki Kürt kasabası Halepçe'ye hardal gazı ve ölümcül sinir gazı sarin ile yaptığı kimyasal saldırı binlerce insanın ölümüne neden oldu .
Peki , Halepçe Katliamı'nın tarihi nedir , ne zaman oldu ?
Bugün insanlık tarihinde sivilleri hedef alan en büyük kimsayal saldırı olarak tanımlanan Halepçe Katliamı'nın yıl dönümü .
İran'ın tarafını tutan Kürt savaşçıların 15 Mart 1988'de ele geçirdiği Halepçe kasabasında 40 bini aşkın insan yaşıyordu .
Saddam Hüseyin yönetimindeki Irak ordusu , Kürt güçlerin kontrolüne geçen kasabayı hem savaş uçaklarıyla hem de topçu birlikleriyle vurdu .
Bunun üzerine Halepçe'deki Kürt savaşçılar ve kasabadaki erkeklerin büyük bölümü çevredeki dağlara çekilirken geride çocuk , kadın ve yaşlılar kaldı .
Irak savaş uçakları ertesi gün ise İran sınırına yaklaşık 11 kilometre uzaklıktaki Halepçe'ye beş saat boyunca zehirli gaz bombaları yağdırdı .
O anlara şahit olanlar , kente düşen bombaların içindeki \ " elma kokulu\ " gazların birkaç dakika içerisinde tüm kente yayılmaya başladığını söylüyor .
Sonuç korkunçtu : 5 bine yakın insan öldü .
Olay yerine ilk varan Sınır Tanımayan Doktorlar ekibi , hardal gazı kullanıldığını teyit etti .
Belçikalı ve Hollandalı doktorlardan oluşan bu ekip , kullanılan zehirler arasında muhtemelen siyanür de olduğunu bildirdi .
Irak'ta 2003 yılında devrilen Saddam Hüseyin , Kürtlere karşı yürüttüğü Enfal Hareketi kapsamında 180 bin kişinin ölümünden sorumlu tutularak yargılandı .
Ancak başka bir hükümden aldığı idam cezasıyla 2006'da asıldı .
Ölümünün ardından ise Kürtlere karşı \ " soykırım\ " uygulamaktan yargılandığı davada suçlu bulundu .
Saddam Hüseyin'in " Kimyasal Ali " lakaplı kuzeni Ali Hasan el Mecid ise 2010 yılında , aralarında Halepçe katliamının da bulunduğu zehirli gaz saldırılarının emrini vermekten idam edildi .
Halepçe'ye düzenlenen kimyasal saldırı sonrası bölgeden kaçan 500 bin kişi de Türkiye'ye sığınmıştı .
Sığınmacıların büyük bölümü , Diyarbakır , Muş ve Mardin'de kurulan kamplara yerleştirildi .

İşitme duyusunu geçici olarak kaybetmesinden ve yürüme zorluğu çekmesinden sonra hastaneye kaldırılan ünlü şarkıcı Jessie J , Meniere hastalığına yakalandığını öğrendi .
Britanyalı ünlü pop yıldızı Jessie J , Instagram'dan sağlık durumuna dair paylaşımda bulundu .
Halihazırda ABD'nin California eyaletinde yaşayan ve Price Tag gibi hit parçaların sahibi şarkıcı kendisine Meniere teşhisi konduğunu açıkladı .
Independen'in Metro'dan aktardığı habere göre Jessie J kısmi işitme kaybı yaşadığı anlara dair şu ifadeleri kullandı : \ " Uyandım ve sağ kulağımda işitme duyumu tamamen kaybettiğimi , düz bir çizgide yürüyemediğimi hissettim . Esasen bana Meniere hastalığı teşhisi konuldu . Pek çok kişinin bundan mustarip olduğunu biliyorum ve pek çok kişi bana ulaşıp harika tavsiyeler verdi , bu yüzden daha önce herhangi bir açıklama yapmadım . Şimdi ilk kez şarkı söyleyebiliyorum ve buna katlanabiliyorum . \ "
MENIERE HASTALIĞI NEDİR ?
Meniere hastalığı , baş dönmesine ve etraftaki her şeyin döndüğü hissine neden olabilen bir kulak rahatsızlığı .
Hastalık baş dönmesi nedeniyle ayakta durmayı ve yürümeyi de zorlaştırıyor .
Durumuna dair gelişmeleri hayranlarıyla paylaşan şarkıcı şu ifadeleri ekledi : \ " Şimdi elim kulağımda The Queen's Gambit'i izliyorum . İlk bölüme 4 kez baktım çünkü odaklanamıyorum ve sanki biri içeri girmiş de saç kurutma makinesi çalıştırmış gibi geliyor . \ "
Şarkıcı durumun çok daha kötü olabileceğini ancak şu an halinden memnun olduğunu belirtti .

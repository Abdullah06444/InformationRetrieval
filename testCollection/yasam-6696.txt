ABD'nin önde gelen gazetelerinden New York Times , şarkıcı Gaye Su Akyol'u yazdı .
Haberde Akyol'un Türk rock müziğinin en büyük umudu haline geldiği ifadeleri kullanıldı .
New York Times , muhabirlerinden Alex Marshall'ın hazırladığı haberde 1970'lerde ülkede popüler olan bir müzik türünü hayata döndüren Gaye Su Akyol'un ününün Türkiye ile sınırlı olmadığını , Türk usulü saykodelik rock yapan şarkıcının yabancı ülkelerde de ünlendiği ifadesine yer verildi .
BBC 6'daki radyo programında Akyol'un şarkılarına yer veren ünlü ABD'li şarkıcı Iggy Pop , NYT'ye yolladığı e - postada , \ " O , bugün Batı'da tükettiğimiz popüler müzikten çok daha müzikal ve tatmin edici\ " yazdı .
Akyol , gazeteye verdiği röportajda , \ " İnsanlar umutsuzca bir şey bulmaya çalışıyordu ve benim buna cevabım Türkçe saykodelik müzik oldu\ " dedi .
Bu müziğin kendi felsefesi ve matematiği olduğunu ifade eden Akyol , bu tür müziğin başka bir kültür tarafından taklit edilemeyeceğini ifade etti .
34 yaşındaki şarkıcı , o yaşlarda özellikle Barış Manço şarkılarını dinlemekten keyif aldığını da dile getirdi .

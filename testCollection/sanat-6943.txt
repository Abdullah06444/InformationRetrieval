38. Uluslararası İstanbul Kitap Fuarı kapsamında düzenlenen \ " Aslında Okuyoruz : Türkiye'nin Güncel Okuma Kültürü Araştırması\ " başlıklı panelde Türkiye'de kitap okuma oranının 11 yılda yüzde 30'dan yüzde 42'ye yükseldiği açıklandı .
38. Uluslararası İstanbul Kitap Fuarı kapsamında düzenlenen etkinlikte \ " Türkiye Okuma Kültürü Haritası\ " açıklandı .
Anadolu Ajansının ( AA ) global iletişim ortağı olduğu , TÜYAP Tüm Fuarcılık Yapım AŞ tarafından Türkiye Yayıncılar Birliği işbirliğiyle düzenlenen fuar kapsamında \ " Aslında Okuyoruz : Türkiye'nin Güncel Okuma Kültürü Araştırması\ " başlıklı panel düzenlendi .
Türkiye Yayıncılar Birliği ve Okuyay Platformu tarafından gerçekleştirilen etkinlik , Konda analisti Aydın Erdem'in araştırmaya ilişkin sunumuyla başladı . \ " Türkiye Okuma Kültürü Haritası\ " na ilişkin araştırma sonuçlarını grafiklerle anlatan Erdem , araştırmanın nasıl yapıldığına , sorular sorulara ve cevapların nasıl değerlendirildiğine ilişkin bilgi verdi .
KİTAP OKUMA ORANI YÜZDE 42'YE YÜKSELDİKonda Genel Müdürü Bekir Ağırdır , panelde yaptığı konuşmada 2008'de yaptıkları araştırmaya göre Türkiye'de kitap okuma oranının yüzde 30 olduğunu anımsatarak , \ " Araştırmanın önemli bulgularından biri Türkiye'de kitap okuma oranının 2008'den 2019'a kadar yüzde 30'dan yüzde 42'ye yükselmesi\ " ifadesini kullandı .
Karamsar düşünmenin ve konuşmanın doğru olmadığının altını çizen Ağırdır , \ " Ben kendi hesabıma hayattan ve ülkeden umutluyum . Kendi gözlemlerimize takılı kaldığımız için çoğu zaman bütünü gözümüzden kaçırıyoruz . Türkiye'de 2008'den bu yana elimizde sayılar var . Arzuladığımız hızda olmayabilir ama elimizdeki 11 yıllık bütün sayılarda her şey iyiye doğru gidiyor . Yavaş da olsa , hızlı da olsa . Burada da aynı şeyi görüyoruz 30'dan 42'ye artmış\ " diye konuştu .
Ağırdır , okumanın yararı konusunda toplumda genel bir kabul olduğunu , Türkiye'de insanların daha iyi bir hayata ulaşma arzusunun taşıyıcısı olarak sadece eğitimi gördüklerini vurguladı .
Gençlere yönelik olumsuz bir ön yargının bulunduğunu ve bunun yanlış olduğunu anlatan Ağırdır , \ " 30 yaş altı 19 milyon gencin en az yarısından fazlası , efsanelerdeki gibi beceriksiz çocuklar değil , dünyaya açık , hayata açık ve başarmak için yırtınan çocuklar\ " dedi .
Araştırmanın sonuçlarının da bu yönde olduğunu anımsatan Ağırdır , \ " Avrupa'dan farklı olarak en önemli bulgu şu , Batı Avrupa'da sosyal medyanın etkisiyle görselliğin ağırlık kazanması nedeniyle gençlerde kitap okuma azalırken , bizde tam tersi her ikisi birden artıyor . Çünkü bu gençlerin başarılı olmak için okumak ve kendilerini geliştirmenin dışında şansları yok . \ " değerlendirmesini yaptı .
TARİH KİTAPLARINA İLGİ ARTIYORAğırdır , araştırmaya göre en çok okunan kitap türünün tarih kitapları olduğunu anımsatarak , toplumda farklı tarih anlayışlarının bulunduğunu , herkesin doğruyu öğrenme çabasıyla tarih kitaplarına yöneldiğini söyledi .
Daha önceki araştırmalarla karşılaştırıldığında bu çabanın altında sınıf atlama arzusunun dışında farklı bir durumun bulunduğunu ifade eden Ağırdır , şunları kaydetti : \ " Türkiye gecikmiş bir modernleşme yaşıyor . Son 11 yılda 2008'den bu yana dahi yüzde 10'a yakın insanımız göç etmiş . 1980'den bu yana yetişkin nüfusun yarısı göç etmiş . Modern tarihte hiçbir Batı toplumunda böyle bir hareket yok . 60-65 milyon yetişkin , 15 yaş üstü nüfusun yarısı 1980'den bu yana göç etmiş . 2008'de apartmanlarda oturanlar yüzde 30 iken 11 yılda yüzde 60'a çıkmış . \ "
GENÇLER DAHA FAZLA OKUYORBu mekansal değişimin toplumun zihin dünyasının da değiştirdiğini ve etkilediğini belirten Ağırdır , \ " İstesek de istemesek de , gündelik hayatın ritmindeki değişmeyle beraber gündelik hayat pratiklerimiz de değişiyor . Bir yandan bireyselleşiyoruz ama bir yandan da kalabalıkların içinde sosyalleşmeye çalışıyoruz . Mekansal değişimden dolayı artık komşularımızı tanımıyoruz , aynı binada oturuyoruz ama komşumuzun ismini bilmiyoruz\ " şeklinde konuştu .
Sosyal medyada takip edilen kişilerle ilgili apartman komşularından daha çok şey bilindiğini aktaran Ağırdır , \ " Çocuklarımız da biz de şimdi sosyal medyada takip ettiğimiz insanlarla komşuluk ilişkisi kuruyoruz . Bu apartman tarlaları içinde , mahalle kavramının olmadığı bir yerde mahalle kitapevlerinin hayatta kalması da çok zor . \ "
Türkiye'de gençlerin daha fazla okuduğu sonucunun çıktığı araştırmaya göre , okuma oranının yüksekliğinde birinci etken aileden gelen destek .
Okuma Kültürünü Yaygınlaştırma Platformu ( Okuyay ) tarafından gerçekleştirilen araştırmanın sonuçlarının derlenerek , gelecek haftalarda detaylı olarak açıklanması planlanıyor .

Danimarka’daki Jyllands Posten gazetesinde 2005 yılında yayımlanan ve krize neden olan Hz. Muhammed’e hakaret içerikli karikatürlerin 12 çizerinden birisi Franz Füchsel hayatını kaybetti .
Fyens Stiftstidende gazetesine açıklamada bulunan Füchsel’in kızı Hanne Füchsel , babasının kısa süre önce geçirdiği rahatsızlık sonucu 89 yaşında öldüğünü belirtti .
Karikatür krizinden dolayı aldığı ölüm tehditleri nedeniyle polis koruması ile yaşayan Füchsel , birkaç yıl önce Fyens Stiftstidense gazetesine yaptığı açıklamada , Hz. Muhammed karikatürünü çizdiği için pişman olduğunu ifade etmişti .
Franz Füchsel’in , Jyllands Posten gazetesinde yayımlanan Hz. Muhammed karikatürünü açık arttırmada 15 bin krona ( 8 bin TL ) satarak , kazandığı parayı depremden etkilenen Pakistan’a bağışlaması da tepkilere neden olmuştu . \ " KARİKATÜR KRİZİ\ "
Jyllands Posten gazetesinin 15 çizerden istediği \ " Hz. Muhammed’i nasıl biliyorsunuz \ " sorusuna cevap olarak 12 çizerin hazırladığı karikatürler 30 Eylül 2015’te gazete tarafından yayımlanmıştı .
Hz. Muhammed’e hakaret içerikli karikatürlerin yayımlanmasının ardından Danimarka’da yaşayan Müslümanların kurduğu bazı dernekler , gazeteden karikatürleri geri çekmesini istemiş ancak bu talep gazete tarafından reddedilmişti .
Dönemin Başbakanı Anders Fogh Rasmussen de karikatürlerin yayımlanmasına tepki gösteren ve kendisiyle konuyu görüşmek isteyen Türkiye dahil 11 İslam ülkesinin büyükelçisinin görüşme taleplerini geri çevirmişti .
İslam İşbirliği Teşkilatı ( İİT ) , Danimarka hükümetinden Jyllands Posten gazetesine yönelik adım atmasını istemiş ama bu istek de hükümet tarafından kabul edilmemişti .
Olayın krize dönüşmesi üzerine dünya genelinde Müslümanlar tarafından Danimarka’ya yönelik protesto gösteriler düzenlenmiş , Danimarka ürünleri de bazı İslam ülkeleri tarafından boykot edilmişti .

ABD'de 3 Kasım 2020'deki başkanlık seçim sonuçlarının resmen tescil edileceği Kongre oturumu başladıktan kısa bir süre sonra Trump destekçileri polis barikatını aşarak Kongre binasına girdi .
Olaylar üzerine ABD Kongre binası kapatıldı , Washington'da sokağa çıkma yasağı ilan edildi .
Yaşanan olaylarda 4 gösterici hayatını kaybetti , 52 kişi ise gözaltına alındı .
ABD'li yetkililer 4 saatlik işgalin ardından Kongre binasının boşaltıldığını duyurdu .
Başkan Trump destekçilerine \ " Polise destek olun , barışçıl kalın\ " çağrısında bulundu .
ABD'nin seçilmiş başkanı Biden , \ " ABD demokrasisi ve hukukun üstünlüğüne yönelik saldırılara son verilmesi\ " çağrısı yaptı .
ABD'nin başkenti Washington'da Donald Trump'a destek gösterisi düzenleyen bir grup protestocu , polis barikatını aşarak Kongre binasına girdi . Washington'da , Seçiciler Kurulu oylarının sayıldığı ve 3 Kasım 2020'deki başkanlık seçimlerinin sonuçlarının resmileştiği Kongre oturumu devam ederken Trump destekçileri de Kongre binasının dışında protesto düzenledi .
Göstericilerden bir grubun polis barikatını aşarak Kongre binasına girmesi sonucu polis biber gazıyla müdahale etti .
ABD’de başkent Washington DC Belediye Başkanı Muriel Bowser , sosyal medya hesabından yaptığı açıklamada , yaşanan olaylar nedeniyle başkentteki OHAL kararının 15 gün uzatıldığını duyurdu .
PENSİLVANYA İTİRAZI REDDEDİLDİ ABD Temsilciler Meclisi , Pensilvanya'daki başkanlık seçimi sonuçlarına yapılan itirazı görüştü .
Temsilciler Meclisi , Cumhuriyetçilerin yaptığı seçim sonucu itirazını reddetti .
Oylama 132'ye karşı 282 oyla reddedildi .
PENCE , GÜVENLİK NEDENİYLE BİNADAN ÇIKARILDISenato , olaylar nedeniyle oturuma ara verdi .
Kongre binası kapatıldı . \ " Senato Başkanı\ " sıfatıyla söz konusu oturumu yöneten Başkan Yardımcısı Mike Pence ise güvenlik nedeniyle binadan çıkarıldı .
4 GÖSTERİCİ HAYATINI KAYBETTİKongre binasının içinde protestocuları önlemek için silahlar çekildi . Washington DC polisi tarafından yapılan açıklamada , Kongre Binası’nda dört protestocunun öldüğü belirtildi .
Polis ayrıca söz konusu işgalde ayrıca 52 kişinin gözaltına alındığını duyurdu .
İŞGAL 4 SAAT SÜRDÜKongre oturumunun düzenlendiği sırada binayı basan Trump destekçileri Kongre'den ve çevresinden uzaklaştırıldı .
ABD Kongresi'nin güvenliğinden sorumlu polis , yaklaşık 4 saat sonra yerel saat ile 17:40 civarında binanın güvenliğinin sağlandığını açıkladı . Washington polisi , protestocuların Kongre'ye girmek için polise karşı kimyasal kullandığını açıkladı .
BIDEN VE PENCE'TEN AÇIKLAMAABD başkanlığına seçilen Joe Biden , Başkan Donald Trump'ın destekçilerinin Kongreyi basmasının ardından \ " ABD demokrasisi ve hukukun üstünlüğüne yönelik saldırılara son verilmesi\ " çağrısı yaptı .
ABD Başkan Yardımcısı Pence ise , \ " Kongre binasındaki olayların sona erdirilmesi\ " çağrısı yaparak şiddet olaylarının hoş görülmeyeceğini belirtti .
KONGRE BİNASI YAKININDA PATLAYICI BULUNDUABD'de güvenlik güçleri , Kongre binasının yakınında patlayıcı bulunduğunu ve etkisiz hale getirildiğini açıkladı .
SOKAĞA ÇIKMA YASAĞI BAŞLADIABD'nin başkenti Washington'da çıkan olaylar nedeniyle ilan edilen sokağa çıkma yasağı başladı .
ABD polisine sokağa çıkanları tutuklama yetkisi verildi .
TRUMP'TAN ÇAĞRIABD Başkan Donald Trump destekçilerine \ " Polise destek olmaları , barışçıl kalın\ " çağrısında bulundu .
DEMOKRAT PARTİ BİNASI BOŞALTILDINew York Times gazetesi , Cumhuriyetçi Parti binasında bir patlayıcının etkisiz hale getirildiğini belirtti .
Demokrat Parti binası olaylar üzerine boşaltıldı .
PENCE'TEN \ " TEK TARAFLI DAVRANMA YETKİM YOK\ "
MESAJIOturumdan kısa süre önce Washington'da destekçilerine hitap eden Trump , oturuma başkanlık eden Başkan Yardımcısı Mike Pence'in \ " delege oylarını kabul etmeyip , Cumhuriyetçiler lehine yeniden tescil edilmesi\ " için geri göndermesi gerektiğini savundu .
ABD Başkan Yardımcısı Mike Pence , 3 Kasım 2020'deki başkanlık seçim sonuçlarına göre belirlenen delege oylarının sayılıp , sonuçların resmen tescil edileceği Kongre oturumunda \ " tek taraflı\ " davranmak gibi bir yetkisi olmadığını bildirdi .
Pence , Trump'ın kendisine yönelik , \ " Gerekeni yap , seçim sonuçlarına itiraz et\ " çağrıları üzerine yazılı bir açıklama yayımladı .
Kongredeki oturumdan dakikalar önce açıklamayı yayımlayan Pence , \ " Anayasayı desteklemeye ve savunmaya yönelik ettiğim yemin , beni hangi Seçiciler Kurulu oyunun sayılıp sayılmayacağına karar vermek için tek taraflı yetki iddia etmekten alıkoyuyor . \ " ifadesini kullandı .
Pence , Seçiciler Kurulu oylarına itiraz etmek için kendisinin herhangi bir yetkisi olmadığının altını çizerek , \ " ABD tarihinde hiçbir başkan yardımcısı böyle bir hak iddiasında bulunmamıştır . \ " bilgisini paylaştı .
CUMHURİYETÇİLERİN İLK İTİRAZI ARİZONA EYALET OYLARINAOturumun başlamasından birkaç dakika sonra seçimin kritik eyaletlerinden Arizona'nın delege oylarına Cumhuriyetçiler itiraz etti .
Senato ve Temsilciler Meclisinden birden fazla ismin imza attığı itiraz dilekçesinin oturum başkanlığına ulaşmasının ardından oturuma 2 saat sürecek tartışma bölümü için ara verildi .
Tartışma bölümünün ardından söz konusu itirazın kabul mü ret mi edileceğine ilişkin oylama yapılması ve ardından Kongrenin yeniden ortak oturuma dönerek delege oylarının sayımına devam etmesi bekleniyor .
3 Kasım 2020'de yapılan tartışmalı başkanlık seçimlerinin ardından 14 Aralık 2020'de ülke genelindeki 538 delege oylarını kullanmış , Demokrat aday Biden 306 delegeyle seçimleri kazanmıştı .
TRUMP DESTEKÇİLERİ SENATO'YU BASTI

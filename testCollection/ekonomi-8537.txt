Google , medya patronu Rupert Murdoch'a ait küresel yayın platformlarından gelen haberleri arama motorunda göstermek için ödeme yapacak .
İki şirket bu kapsamda üç yıllık bir anlaşma imzaladığını duyurdu .
Buna göre , The Wall Street Journal , The Times , Fox News ve The Sun gazetesi gibi pek çok yayın kuruluşuna ait haberler , Google'ın yeni video haberciliği platformu “News Showcase” alanında yer alacak .
Söz konusu anlaşma Avustralya’da bu hafta Parlamento’nun onayına sunulan “Haber Medyası Pazarlık Yasası”nın ardındna geldi .
Yasa tasarısıyla teknoloji devlerinin kullandığı içerikler için medya kuruluşlarına ödeme yapması amaçlanıyor .
Teknoloji şirketi Google ve Milyarder iş insanı Rupert Murdoch'a ait News Corporation üç yıllık bir anlaşma imzaladıklarını duyurdu .
New Corporation aralarında The Wall Street Journal , the Times , Australian , Sky News , Fox News ve The Sun gibi dünya genelinde yayıncılık faaliyetinde bulunan pekçok haber şirketinin birleşiminden oluşuyor .
1 MİLYAR DOLARI AŞKIN FİNANSMAN TAAHHÜDÜAnlaşma kapsamında Google , söz konusu yayın platformlarından gelen haberler için News Corporation’a belirli bir ödeme yapacak .
Söz konusu haberler Google’ın yeni video platformu “News Showcase”de ( Haber Vitrini ) yer alacak .
Google yeni haber girişimim geçen Nisan ayında Google’ın CEO’su Sundar Pichai’nin 1 milyar doları aşkın finansman taahhüdüyle başlatılmıştı . \ " DÜNYA ÇAPINDA GAZETECİLİK ÜZERİNDE OLUMLU BİR ETKİSİ OLACAK\ "
Konuya ilişkin açıklama yapan News Corporation’ın CEO'su Robert Thomson , “Anlaşma , diğer yayıncılık platformlarını birinci sınıf gazetecilik yapmak için motive edecek ve dünya çapında gazetecilik üzerinde olumlu bir etkisi olacak .
Google CEO'su Sundar Pichai ve Google ekibine teşekkür etmek istiyorum .
Şirketimiz on yılı aşkın bir süredir böyle bir anlaşma için çalışıyordu ve ve bu ticari şartların sadece News Corp . için değil , her yayıncı için değişmesinden memnuniyet duyarım\ " ifadelerini kullandı . Google'ın küresel iş ortaklıkları başkanı Don Harrison , ise \ "
News Corp ile yaptığımız anlaşma News Showcase , YouTube , Web Stories , Audio ve GoogleAds gibi çok çeşitli ürünlerimizi kapsıyor .
News Showcase'in şu anda dünya çapında 500'den fazla yayıncıyla ortaklığı bulunuyor ve bu da ürünümüzün dünyanın her yerindeki haber ortaklarımıza ve okuyucularımıza katabileceği değeri gösteriyor .
Yakında daha fazla ortaklık duyurmayı umuyoruz” dedi .
AVUSTRALYA'DA HABER MEDYASI PAZARLIK YASASI PARLAMENTO'YA SUNULDUÖte yandan anlaşma , Avustralya hükümetinin Google ve Facebook'u Avustralyalı medya şirketleriyle tahkime girmeye zorlama ve onları yalnızca haber makalelerinin alıntıları için değil , aynı zamanda haber web sitelerine verilen bağlantılar için ödeme yapmasını öngören yasa tasarısının ardından geldi . “Haber Medyası Pazarlık Yasası” ile Google ile Facebook’un medya şirketilerine kullandıkları içeriklerin için ödeme yapması amaçlanıyor .
Bu kapsamda ülkedeki Seven ve Nine TV ağları da dahil olmak üzere , tasarının bazı büyük destekçileri , geçtiğimiz hafta Google’ın News Showcase’inde yer almayı kabul etti .
Bu hafta ise , Haber Medyası Pazarlık Yasası onaylanması için parlamentoya sunuldu .
Daha önce , Google yayınladığı içerikle ilgili şirketi yerel medya kuruluşlarına ödeme yapmaya zorlayan yasa teklifinin kabul edilmesi halinde Avustralya'daki ana arama motorunu kapatacağı , Facebook da haber paylaşımını engelleyeceği tehdidinde bulunmuştu .
Facebook , önceki gün yasa tasarısı nedeniyle Avustralyalıların platformdaki haberleri paylaşmalarını engellediğini duyurdu .
ABD , FACEBOOK'A TEKELLEŞME DAVASI AÇTI

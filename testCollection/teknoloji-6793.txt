Cumhurbaşkanlığı Dijital Dönüşüm Ofisi Başkanı Koç , Türksat 5A uydusunun , bu yılın sonuna doğru SpaceX tarafından uzaya gönderileceğini söyledi .
Cumhurbaşkanlığı Dijital Dönüşüm Ofisi Başkanı Ali Taha Koç , \ " Airbus DS tarafından yapımına devam edilen , gökyüzünde dengeleri değiştirecek Türksat 5A uydusunun yıl sonunda SpaceX tarafından uzaya gönderileceğini\ " bildirdi .
Koç , yaptığı açıklamada , Türkiye'nin en önemli uydu işletmecisi olan Türksat AŞ tarafından yaptırılan uydunun 31 derece doğu lokasyonuna atılacağını söyledi .
Türksat 5A'nın hizmete girmesiyle yayıncılık alanının yanı sıra Türkiye , Orta Doğu , Avrupa , Kuzey Afrika ve Güney Afrika'yı kuşatan kapsama alanına da sahip olunacağını bildiren Koç , \ " Airbus DS tarafından yapımına devam edilen , gökyüzünde dengeleri değiştirecek Türksat 5A uydusu , yıl sonunda SpaceX tarafından uzaya gönderilecek . \ " dedi .
Koç , Türksat 5A uydusunun Türkiye'nin aktif uydu filosundaki 4'üncü haberleşme uydusu olacağını ifade ederek , \ " Uydu konusunda dikkat çekmek hem de uzay bilimine olan merakın artmasına destek olmak için Cumhurbaşkanlığı Dijital Dönüşüm Ofisi olarak Twitter üzerinden 10 soruluk yarışma başlatıldı . Sorulara doğru cevap veren kullanıcılar arasında 13 Eylül'de yapılacak çekilişle sürpriz hediyeler verilecek . \ " diye konuştu .
Koç , 25 Ağustos'ta ilkinin sorulduğu 10 soruluk seride Türksat ve Göktürk uydularına dair bilgilendirici soru ve cevap videoları yayınlandığını dile getirdi .
Her soru için 24 saatlik bir cevap süresi verildiğini anlatan Koç , cevapların ilgi çekici animasyon filmlerle açıklandığını belirtti .
Yarışmayla özellikle teknik konulara merakı olan kullanıcıların ilgilendiğini belirten Koç , şu ifadeleri kullandı : \ " Sorulara gelen cevaplar incelendiğinde ise yarışmanın amacına ulaştığı da görünüyor . Pek çok kullanıcı cevabın dışında konuyla ilgili araştırdıkları bilgileri sorunun altına bırakıyor ve diğer kullanıcılara da fayda sağlıyor . \ "

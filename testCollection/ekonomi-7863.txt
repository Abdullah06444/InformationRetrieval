Bloomberg Economics'in değerlendirmesine göre ekonominin ağırlık merkezi batıdan doğuya kayarken Türkiye 2050 yılında en büyük ekonomiler arasında 10. sırada yer alabilir .
Bloomberg ekonomistleri Tom Orlik ve Bjorn Van Roye'un hazırladığı bir analize göre , Çin 2035 yılında ABD’yi tahtından ederek dünyadaki en büyük ekonomik ve hatta siyasi güç olacak .
Fakat Çin'in bu yükselişi on yıllardır süregelen ve on yıllar boyunca da sürecek bir dönüşümün sadece görünen kısmı .
Ekonomistlerin 39 ülkeden topladıkları verilerle yaptıkları çalışmaya göre , İkinci Dünya Savaşı'ndan bu yana devam eden istikrar döneminin sonuna gelindi .
Ekonominin ağırlık merkeziyse batıdan doğuya , yani gelişmiş piyasalardan gelişen piyasalara kayıyor .
Çalışmaya göre , dünya nüfusunun yarısına sahip olan Asya'nın ekonomik büyüklüğü 2020 yılında dünya ekonomisini yüzde 35’ini oluştururken 2050 yılında dünya ekonomisinin yarısına ulaşacak . \ " Dünyanın en büyük ekonomilerinden üçü Asya'daki gelişen piyasalardan olacak\ " diyen ekonomistler , Türkiye ekonomisinin de 2050 yılında en büyük onuncu ekonomi olmasını öngörüyorlar .
Bloomberg'in haberine göre , çalışmada devletlerin önümüzdeki yıllarda ekonomide daha büyük bir rol oynayacağı da belirtilirken serbest olmayan ekonomilerin payının 2050 yılında yüzde 43'e yükseleceği tahmin ediliyor .
2020 yılında serbest olmayan ekonomilerin payı yüzde 23 civarında bulunuyor .
CORONA VİRÜS ETKİSİ : DÜNYA EKONOMİSİNDE 10 YENİ RİSK - ARŞİV

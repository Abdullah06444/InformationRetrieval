Yılbaşı kutlaması sırasında elindeki havai fişeğin patlaması sonucu yaralanan Galatasaraylı futbolcu Omar Elabdellaoui'nin sağlık durumuyla ilgili hastaneden açıklama yapıldı .
Açıklamada , şu ana kadarki bütün gelişmelerin olumlu yönde ilerlediği ve Omar'ın sol gözünde belirli derecede görme artışı , sağ gözünde de büyük ölçüde toparlanma olduğu belirtildi .
Göz Hastalıkları Uzmanı Prof. Dr. Vedat Kaya , yılbaşı kutlaması sırasında elindeki havai fişeğin patlaması nedeniyle yaralanan ve hastanede tedavisi süren Galatasaraylı futbolcu Omar Elabdellaoui'nin durumunun olumlu yönde ilerlediğini söyledi .
' ' BÜTÜN GELİŞMELER OLUMLU YÖNDE ' ' İstanbul'daki özel bir hastanede tedavi gören Norveçli sağ bekin sağlık durumuyla ilgili açıklamada bulunan Kaya , \ " İlk önce medikal tedaviye başladık durumu değerlendirdikten sonra . Hatta bu tedavinin cerrahi bölümü yılbaşı gecesi başladı . Sanıyorum müdahale saat 4-5 gibi bitti . Daha sonra hastanın gözünün durumuna göre medikal tedaviye başladık . Bugün de daha önce planladığımız hatta ilk gördüğümüzde planladığımız yüzey rekonstrüksiyonu için bir müdahalede bulunduk . Daha önceden hazırlığını yaptığımız bir prosedürdü . Şimdiden sonra tekrar yarın sabah görüp medikal tedavisine devam edeceğiz\ " diye konuştu .
Vedat Kaya , \ " Görsel rehabilitasyonu için belki şu an düşündüğümüz bir adım daha var ama gidişata göre bunlar değişebilir . Şu ana kadarki bütün gelişmeler olumlu yönde . Görme olarak özellikle sol gözde belirli derecede artış var . Sağ gözde de büyük ölçüde toparlanma var . Onu daha iyi hale getirmek bütün doku yüzeyini olabildiği kadar düzeltmek için yapılan bir işlemdi . Şu ana kadar da her şey olumlu gitti\ " ifadelerini kullandı .
Görmenin her travmadan etkileneceğini belirten Kaya , bunu minimuma indirmeye çalıştıklarını aktardı .
YENER İNCE : YÜZÜNDE İKİNCİ DERECE YANIK VARGalatasaray Futbol Takımı Doktoru Yener İnce de oyuncunun sağ gözünün olaydan daha çok etkilendiğini söyledi .
Oyuncunun gözü dışında problemi olup olmadığı sorusunu yanıtlayan İnce , \ " Yüzünde ikinci derece yanık var ama plastik cerrah arkadaşlar bunun çok büyük sorun yaratmayacağını ileriki dönemde tedavisi tamamlandığında yüz güldürücü bir sonuç alacaklarını söylüyorlar . Onun da tedavisine aynı anda başladık . Tabi burada göz daha ön planda olduğu için onun üstünden yürüyoruz\ " ifadelerini kullandı .
ALBAYRAK : YILBAŞINA HASTANEDE OMAR'IN BAŞINDA GİRDİKGalatasaray İkinci Başkanı Abdurrahim Albayrak da hastane önünde açıklama yaptı .
Albayrak özetle şöyle konuştu : \ " Yılbaşına hastanede Omar'ın başında girdik . Sağlık Bakanımız aradı ; kendilerini doktor beyle görüştürdüm . Çok geniş bilgiler aldı sayın Bakanım . Kendileri yakından ilgileniyor , olayı yakından takip ediyor . Omar servise çıktı . Sağlık durumuyla ilgili doktor bey açıklama yaptı . Kulübüm , şahsım ve camiam adına bakanımıza teşekkür ediyorum . ' '

Dolar - euro kaç TL ?
8 Ocak 2020 dolar kuru en son ne kadar oldu ?
Bankalararası piyasada döviz kurlarında son durum .
İran'ın ABD'nin Irak'taki üslerini vurmasının ardından dolar / TL bankalararası piyasada 5,95 civarında hareket ediyor .
Haberin ardından kur ilk tepki olarak 5,9885'e kadar yükselmişti .
Euro / TL de 6,62 seviyesinde işlem görüyor .
Uzmanlar , dolar / TL'nin , Irak'ta , ABD'nin iki üssünün İran tarafından vurulmasının ardından artan jeopolitik risklere karşın yatay seyrini koruduğunu belirterek , bugün ABD Başkanı Donald Trump'ın konuyla ilgili detaylı açıklamalarının takip edileceğini vurguladı .
Saldırının ardından taraflardan gelen ilk açıklamaların sakin bir tonda olmasının , piyasalarda oluşabilecek panik havasını engellediğini ifade eden uzmanlar , jeopolitik gelişmelerin bir süre daha yatırımcıların odağında olacağını söyledi .
Uzmanlar , bugün , Euro Bölgesi'nde ekonomik güven endeksi ile ABD'de ADP özel sektör istihdamı başta olmak üzere veri gündeminin de takip edileceğini kaydederek , teknik açıdan dolar / TL'de 5,9750'nin direnç , 5,95'in destek konumuna geldiğini bildirdi .
VİDEO : GRAM ALTINDA YENİ ZİRVELER ( ABD - İRAN GERİLİMİ ALTINI YÜKSELTİYOR )

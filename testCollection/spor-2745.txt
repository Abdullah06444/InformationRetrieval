SON DAKİKA : TFF Başkanı Nihat Özdemir , Süper Lig'de yabancı oyuncu kontenjanının 14'ten 16'ya yükseltilmesine karar verdiklerini açıkladı .
Son dakika haberi !
Süper Lig Kulüpleri , TFF’den yabancı oyuncu sayısının sezonun 2. yarısı için 14’ten 16’ya çıkmasını talep etti .
Kulüplerin isteğine olumlu yaklaşan TFF , yabancı sayısını 16'ya yükselttiğini Kulüpler Birliği toplantısından sonra duyurdu .
Nihat Özdemir , toplantının ardından , \ " Yaptığımız görüşmeler neticesinde , 2. yarıda uygulanmak üzere , 14 yabancı sayısını 16'ya çıkarma kararı aldık\ " dedi .
Yayıncı kuruluş ile ilgili de konuşan Özdemir , \ " beIN SPORTS ile bugün itibariyle hiçbir sorunumuz yoktur . Sözleşmeye göre yapılan tüm ödemeler yapılmıştır . Herhangi bir sorun yok\ " dedi .
Kulüpler Birliği başkanlığı görevinden istifa eden Mehmet Sepil , toplantı sonrası yaptığı açıklamada yeni başkanın 28 Ocak'ta belli olacağını söyledi .

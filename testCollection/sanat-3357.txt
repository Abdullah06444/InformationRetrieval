Covid - 19 salgını nedeniyle daha önce vizyon tarihi ertelenen Hababam Sınıfı Yaz Oyunları filmi için gala yerine sağlık çalışanlarına özel gösterim yapılacak .
Rıfat Ilgaz'ın aynı adlı eserinden sinemaya uyarlanan Hababam Sınıfı'nın yeni filmi Hababam Sınıfı : Yaz Oyunları , 20 Kasım'da sinemaseverlerle buluşacak .
Çekimleri Kıbrıs'ta tamamlanan ve yeni tip corona virüs ( Covid - 19 ) salgını nedeniyle daha önce vizyon tarihi ertelenen film için gala yerine sağlık çalışanlarına özel gösterim yapılacak .
Hann yapımcılığında çekilen filmin yönetmenliğini Doğa Can Anafarta üstleniyor .
MEHMET ALİ ERBİL KONUK OYUNCUFilminin oyuncu kadrosunda Altan Erkekli , Toygan Avanoğlu , Yusuf Çim , Fırat Albayram , Hakan Meriçliler , Giray Altınok , Deniz Akkaya , Öykü Çelik , Loughnan , Mert Denizmen , Reyhan Ulu Ekinci ve Doğan Akdoğan yer alıyor .
Mehmet Ali Erbil'in konuk oyuncu olduğu filmin konusu özetle şöyle : \ " Kıbrıs'ta her yıl düzenlenen liselerarası geleneksel yaz oyunlarına katılma hakkı kazanan okulun sahibi ' Pinti Lütfullah ' bu yarışma için fen bölümünden dört öğrenci seçer . Fakat Hababam'ın planı devreye girer ve bu dört öğrencinin yerine ' Yakışıklı ' , ' Racon ' , ' Format ' ve ' Dede ' Kıbrıs uçağındaki yerlerini alır . Şampiyon olmayı hiç umursamayan ve tek amaçları güzel bir tatil olan Hababam için bu yarışma , arkadaşlık ve dayanışmanın değerini anladıkları unutulmaz bir maceraya dönüşecektir . \ "
İŞTE FİLMİN FRAGMANI

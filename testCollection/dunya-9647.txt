ABD Başkanı Donald Trump ve Demokratların adayı Joe Biden arasındaki çekişme artık sonlara yaklaşıyor .
Büyük oranda kesinleşen sonuçlara göre şimdilik Demokrat aday Biden'ın 264 , Başkan Trump'ın 214 delegesi bulunuyor .
ABD Başkanı'nın kim olacağı , büyük ölçüde Wisconsin , Michigan , Nevada ve Pensilvanya gibi eyaletlerin sonuçlarına bağlı .
Biden'ın Wisconsin ve Michigan'da yarışı kazandığı , Trump’ın Wisconsin'de oyların tekrar sayılması konusunda istekte bulunacağı açıklandı . Trump'ın ekibi ayrıca Georgia , Michigan ve Pensilvanya'da oy sayım işlemlerinin durdurulması talebinde bulundu .
Biden yaptığı açıklamada , \ " Kimin başkan olacağına halk karar verir . Zafer ilan etmek için burda değilim ama başkan olmak için gereken 270 delegeyi kolaylıkla aşacağız . Kazanan biz olacağız\ " dedi .
ABD’de aylardır süren geri sayım bitti ve başkanlık seçimleri için kritik gün geldi .
ABD'de 59. başkanlık seçimlerinin resmi olmayan sonuçlarına göre , ABD Başkanı Donald Trump toplam delege sayısını 214'e çıkardı .
Biden ise 264 delege almış durumda bulunuyor .
ABD'de başkanlık seçimlerinde 538 delegenin yarıdan bir fazlası olan 270 delegeye ulaşan isim başkanlık seçimini kazanıyor .
Associated Press'in ( AP ) açıkladığı resmi olmayan sonuçlara göre Trump , Güney Carolina'da 9 , Oklahoma'da 7 , Alabama'da 9 , Mississippi'de 6 , West Virginia'da 5 , Kentucky'de 8 , Tennessee ve Indiana'da 11'er , Kuzey Dakota , Güney Dakota ve Wyoming'de 3 , Nebraska'da 4 , Louisiana'da 8 , Arkansas'ta 6 , Kansas'ta 6 , Missouri'de 10 , Utah'da 6 , Texas'ta 38 , Iowa'da 6 , Idaho'da 4 , Florida'dan 29 , Montana'dan 3 ve Ohio'dan 18 delegeyi hanesine yazdırdı .
Öte yandan Demokrat aday Biden , Michigan'da 16 , Wisconsin'de 10 , Washington DC'de 3 , Vermont'ta 3 , Illinois'te 20 , Virginia'da 13 , New Jersey'de 14 , Delaware'de 3 , Massachusetts'te 11 , Maryland'da 10 , New York'ta 29 , Colorado'da 9 , Connecticut'ta 7 , Washington'da 12 , New Hampshire ve Rhode Island'da 4'er , New Mexico'da 5 , Oregon'da 7 , California'da 55 , Arizona'da 11 , Maine'den 3 , Hawaii'den 4 , Minnesota'dan 10 ve Nebraska'dan 1 delegeyi aldı .
Dünyanın gündemindeki seçimde dakika dakika yaşananlar ; 03.30 GEORGIA'DA SAYIMIN DURDURULMASI İÇİN DAVATrump'ın seçim kampanya ekibi , seçim yarışındaki kritik eyaletlerden Michigan ve Pensilvanya'dan sonra Georgia'da da , oy sayım işlemlerinin durdurulması talebinde bulundu .
Georgia Cumhuriyetçi Parti Başkanı David Shafer , Trump'ın seçim kampanyası ile ortaklaşa olarak Chatham bölgesindeki oy sayım işlemlerinin durdurulması için dava açtığını belirtti .
02.00 BIDEN KRİTİK MICHIGAN EYALETİNİ KAZANDIABD'de 59. başkanlık seçimlerinde kritik önemdeki Michigan eyaletini , Demokrat aday Joe Biden kazandı .
Bu sonuçla Biden , Michigan'dan 16 delegeyi hanesine yazdırmış oldu .
00.10 JOE BİDEN : KAZANAN BİZ OLACAĞIZBiden'dan açıklama : \ " Kimin başkan olacağına halk karar verir . Zafer ilan etmek için burda değilim ama başkan olmak için gereken 270 delegeyi kolaylıkla aşacağız . Kazanan biz olacağız . Gereken sayıya ulaşacağız . Wisconsin ve Michigan’ı kazanıyoruz , Michigan'ı 2016'da Trump'ın kazandığından çok daha yüksek bir farkla kazanıyoruz . Postadan gelen oyların sayılmasıyla birlikte Pensilvanya'da da kazanacağımızı düşünüyorum . 3 milyon oy fazla almış durumdayız . Bir demokrat olarak kampanya düzenledim ama bir ABD'li olarak başkan olacağım . Rakiplerimize düşman olarak görmeyeceğiz . Bize oy atmayanlara da hizmet edeceğiz . Kazanan demokrasi olacaktır . Sayım bitince gerekli delege sayısına ulaşacağız . Bütün oylar sayılmalı . Zaferle çıkacağımızdan şüphem yok . Bu tarihte görülmemiş bir oy farkı olacak . \ "
23.45 TRUMP'IN EKİBİNDEN \ " PENSİLVANYA'DA SAYIM DURDURULSUN\ "
TALEBİTrump'ın seçim ekibi Michigan'dan sonra Pensilvanya'da da oy sayım işlemlerinin durdurulması talebinde bulundu .
22.20 WISCONSIN'DE BIDEN KAZANDIBiden'ın kritik eyaletlerden Wisconsin'de seçimi kazandığı açıklandı .
Biden , 10 delegeli Wisconsin'le birlikte Michigan ve Nevada eyaletlerini de kazanması halinde Pensilvanya sonuçlarını beklemeden zaferini ilan edebilecek .
21.00 \ " WISCONSIN'DE OYLAR TEKRAR SAYILSIN\ "
ABD Başkanı Donald Trump’ın kampanya menajeri Bill Stepien , Wisconsin eyaletinde oyların tekrar sayılması konusunda istekte bulunacaklarını duyurdu .
Stepien , " Başkan , yeniden sayım talep edecek ve bunu hemen yapacağız " ifadelerini kullandı . Wisconsin’de son açıklanan verilere göre ABD Başkan Adayı Joe Biden yüzde 49,6 , ABD Başkanı Donald Trump ise yüzde 48,9 oy aldı .
Ancak Wisconsin’de Joe Biden’ın kazandığına dair henüz net bir açıklama yapılmadı .
Öte yandan , Wisconsin'in Outagamie bölgesinde yanlış basılan 13 bin 500 oy pusulasının akıbetine ilişkin de bir açıklama geldi .
Bölge yetkilileri , bu pusulalarla kullanılan oyların 20 Ulusal Muhafızın yardımıyla temize çekildiğini duyurdu . Wisconsin Yüksek Mahkemesi , geçen hafta bu oy pusulalarının geleceği hakkında bir karar vermekten çekinmişti .
18.47 : \ " CUMHURİYETÇİLER SEÇİMİ ZAYIFLATMAYA ÇALIŞIYOR\ "
Demokrat Aday Joe Biden'ın kampanya danışmanı Bob Bauer , Amerika'nın oylama sürecine güvenmesi gerektiğini ve tüm oylar toplanana kadar sayımın devam etmesi gerektiğini söyledi .
Bununla birlikte Bauer , Trump'ı \ " aldatıcı iddialarla\ " suçlayarak Cumhuriyetçilerin seçimi zayıflatmaya çalıştığını öne sürdü .
Demokrat adayın bugün Başkan seçilmesi için gerekli 270 delege sayısına ulaşmasının beklendiğini söyledi .
Ayrıca Biden'ın bu akşam ABD halkına bir konuşma yapacağı belirtildi .
18:45 MİCHİGAN'DAKİ FARK AÇILDIBiden saat 18.45 itibariyle oyların yüzde 96'sının sayıldığı Michigan'da farkı 0.7 puana kadar çıkardı .
Joe Biden şu anda 34 bin oy farkıyla eyalette önde görünüyor .
18.30 : SON 120 YILIN EN YÜKSEK KATILIMLI SEÇİMİABD Seçimleri Projesi'nin ön tahminlerine göre , 160 milyondan fazla ABD'li seçimlerde oy vererek son 120 yılın en yüksek katılım oranını elde etti .
Şu ana kadar ülkede oy kullanmaya elverişli nüfusun yüzde 66,9 oranında oy verdiği ifade edildi .
ABD'de en yüksek katılım oranı yüzde 73,7'lik oranla 1900 yılında Cumhuriyetçi Başkan William McKinley ike Demokrat rakibi William Jennings yarışında elde edildi .
Mckinley , Jennings'i önemli bir farkla yenmişti .
Bu yıl , uzmanlar postayla gönderilen oy pusulalarındaki artış ve corona virüsün yarattığı tehdit nedeniyle erken oy kullanaların sayısının artacağını ve yüksek katılımlı bir seçim olacağını öngörmüştü .
Seçimde 100 milyondan fazla insanın erken oy kullandığı tahmin ediliyor .
18.20 : TRUMP'IN KAMPANYA YÖNETİCİSİ ZAFER İLAN ETTİABD Başkanı Donald Trump'ın Kampanya Danışmanı Bill Stepien , hukuki yollarla kullanılan tüm oyların sayılması durumunda seçimi kazanacaklarını açıkladı .
Stepien , gazetecilere yaptığı açıklamada , kritik eyaletler olan Michigan , Nevada , Georgia ve Pennsylvania gibi eyaletlerde kazanacaklarına inandıklarını belirterek , Wisconsin'de oy farkının yüzde 1 civarında olduğunu ve buradaki oyların tekrar sayılabileceğini kaydetti .
Hala birçok eyalette Cumhuriyetçi seçmenin çoğunlukta bulunduğu bölgelerdeki oyların sayım aşamasında olduğunun altını çizen Stepien , \ " Biz verilerimize ve matematiğimize güveniyoruz . Yasal yollarla kullanılmış tüm oylar sayılırsa Başkan Trump bu seçimleri kazanır\ " dedi .
18.18 : TRUMP : OYLARIM SİHİRLİ BİR ŞEKİLDE YOK OLMAYA BAŞLADIABD Başkanı Donald Trump , seçim yarışı devam ederken günün ilk açıklamasını Twitter'dan yaptı .
Trump , mektuplar aracılığıyla gönderilen oy pusulalarına tepki gösterek , \ " Oylarım sihirli bir şekilde yok olmaya başladı\ " dedi .
17.00 : BİDEN ÖNE GEÇTİTürkiye saati ile 15.30 itibariyle 16 delegeye sahip Michigan'da Trump , 6 delegeye sahip Nevada'da ise Biden önde gözüküyordu .
Ancak Biden , saat 17.00 itibariyle Michigan'da önce 0,1 puan , ardından 0.2 puan öne geçti ve böylece başkanlık yarışında ibre Biden'a döndü .
15.30 : 7 EYALETTE SAYIM SÜRÜYORABD Başkanı'nın kim olacağı , oy sayımın halen devam ettiği Michigan ve Nevada eyaletlerinin sonucuna göre belli olacak .
16 delegeye sahip Michigan'da Trump , 6 delegeye sahip Nevada'da ise Biden önde gözüküyor .
Toplamda 50 eyaletin bulunduğu ülkede , 43 eyalette sonuçlar yüksek oranda netleşirken , 7 eyalette sayım sürüyor .
Seçimin kaderini belirleyecek kilit eyaletlerden biri olarak değerlendirilen Wisconsin'de oyların yüzde 95'i sayıldı .
Joe Biden şu anda 20 bin oy farkıyla önde görünüyor .
14.24 : ALMANYA SAVUNMA BAKANI TEPKİ GÖSTERDİ , SLOVENYA BAŞBAKANI TEBRİK ETTİ Almanya Savunma Bakanı Annegret Kramp - Karrenbauer , oy sayımı devam ederken Trump'ın zafer ilan etmesine ilişkin \ " çok tartışma yaratacak bir durum\ " ifadelerini kullandı .
Slovenya Başbakanı Janez Jansa ise Twitter hesabından Donald Trump’ı tebrik ederek , \ " ABD halkının Donald Trump ve Mike Pence’i seçtikleri çok açık " açıklamasını yaptı .
Öte yandan Jansa , Trump'ı tebrik eden ilk AB ülkesi lideri oldu .
13:08 : \ " TRUMP'IN AÇIKLAMASI ÖLÇÜSÜZ , GÖRÜLMEMİŞ VE YANLIŞ\ "
Demokrat Parti başkan adayı Joe Biden'ın kampanya ekibi , Başkan Donald Trump'ın erken ve doğrulanmamış zafer açıklamasına tepki gösterek , ABD Başkanı'nın ifadelerinin \ " ölçüsüz , görülmemiş ve yanlış\ " olduğunu ifade etti .
Dillon , Trump'ın oy sayımı ile ilgili olarak Yüksek Mahkeme'ye Biden'ın \ " hukuk ekibi hazır bekliyor . Joe Biden ve Kamala Harris , Amerikalıların , kime oy vermiş olurlarsa olsunlar , oylarının sayılması hakkını savunuyor\ " dedi .
10.20 : TRUMP'TAN AÇIKLAMAABD Başkanı Trump kameraların karşısına geçti .
Başkan Trump , \ " Pensilvanya'da 690 bin oy fark atmış durumdayız . Kazanamayacaklarını anladılar ve yargıya gidelim dediler . Bu seçimi kazandık . Oy sayımının durdurulması için Yüksek Mahkeme'ye gideceğiz\ " dedi .
Pensilvanya Demokratların seçimi kazanması için kritik öneme sahip .
08.43 : ADAYLARDAN SON DAKİKA AÇIKLAMASIBaşkan adayı Joe Biden , \ " Arizona'yı kazandığımızı söylediler . Georgia'da da oyun dışı değiliz . Wisconsin ve Michigan için çok iyi hislerimiz var . Oyları saymak uzun sürebilir ama Pensilvanya'yı da kazanacağız . Sonuçları almamız yarın sabahı bulabilir . Kimin kazandığını söylemek ne bana ne de Donald Trump'a düşer . Bunu sadece ABD halkı söyleyebilir\ " dedi .
ABD Başkanı Trump ise , \ " Seçimi çalmaya çalışıyorlar . Seçimin çalınmasına izin vermeyiz\ " ifadelerini kullandı .
Ancak Twitter , söz konusu paylaşıma 10 dakika içerisinde , \ " Bu Tweette paylaşılan içeriklerin bir kısmı veya tümü tartışmalıdır ve bir seçime ya da başka bir toplumsal sürece katılma konusunda yanlış yönlendiriyor olabilir . \ " şeklinde uyarı etiketi ekledi .
08.30 : ABD BAŞKANI BUGÜN KESİNLEŞMEYEBİLİRSeçimin en önemli eyaletleri Wisconsin , Michigan ve Pensilvanya'da oyların neredeyse yarısı sayıldı .
2016 seçiminde ABD Başkanı Trump , TSİ saat 10.00 civarında zafer konuşmasını gerçekleştirmişti .
Ancak Wisconsin , Michigan ve Pensilvanya'daki sonuçların bugün açıklanması beklenmiyor .
Bu nedenle ABD'yi dört yıl daha yönetecek kişinin açıklanması bir sonraki güne sarkabilir .
07.30 : BIDEN OYLARDA ÖNE GEÇTİDemokratların ağırlıkta olduğu Batı yakası eyaletleri Washington , Oregon ve California'da oy verme işlemi sona erdi .
Buradaki sandıkların açılmasıyla Joe Biden'ın oylarında artış gözlemlendi .
Sayılan toplam oy sayısı 105 milyonu geçerken Biden oyların yüzde 49.8'ini , Trump yüzde 48.7'sini aldı .
07.00 : TRUMP 16 EYALETİ GARANTİLEDİHer geçen dakikada ABD Başkanı Donald Trump'ın aldığı eyaletlerin sayısı artıyor .
ABD Başkanı Trump'ın garantilediği eyaletlerin sayısı 16'ya yükseldi .
Sayılan oy sayısı 85 milyona yaklaştı .
Başkan Trump oyların yüzde 50.7'sini alırken , Biden 47.7'sini aldı .
06.30 : HARİTA KIRMIZIYA DÖNÜYORABD Başkanı Trump , geride başladığı Florida , Ohio , Texas ve Kansas'ta öne geçti .
Trump'ın bu eyaletlerde oy sayısını artırmasıyla şimdiye kadar sayılan oylarda ABD eyaletlerinde Cumhuriyetçilerin rengi olan kırmızının ağırlığı arttı .
06.00 : TRUMP 14 , BIDEN 10 EYALETİ ALDIAssociated Press'in tahminlerine göre ABD Başkanı Donald Trump'ın , 14 eyalette seçimi önde tamamlayacağı kesinleşti .
Demokrat aday Biden ise 10 eyalette seçimi kazanmış gözüküyor .
AP'nin öngörüsüne göre Biden 131 delege çıkartırken , Trump'ın 92 delegesi bulunuyor .
Sayılan oyların 62 milyona yükselmesiyle birlikte Texas ve Kansas'ta Cumhuriyetçiler sandıkta öne geçti .
05.30 : 50 MİLYONA YAKIN OY SAYILDIABD seçimlerinde ülkenin yarısında sandıklar kapandı .
Şimdiye kadar sayılan oylar 50 milyona yaklaştı .
ABD Başkanı Trump oyların yüzde 50'sinden biraz fazlasını aldı .
Hem CNN , hem Fox tahminlerine göre şu anda Biden'ın daha fazla delegesi bulunuyor .
05.00 CUMHURİYETÇİ EYALETLERDE BİDEN SÜRPRİZİ ABD'nin Cumhuriyetçi kalesi Texas'ta sandıkların yüzde 64'ü açıldı .
Şimdiye kadar sayılan oylara göre Joe Biden oyların yüzde 51'ini aldı .
Donald Trump ise yüzde 47.7'de kaldı .
Kansas ve North Carolina eyaletlerinde de Joe Biden küçük farklarla önde gözüküyor .
Ayrıca , Alabama , Connecticut , Delaware , District of Columbia , Florida , Illinois , Maine , Maryland , Massachusetts , Mississippi , Missouri , New Hampshire , New Jersey , Oklahoma , Pennsylvania , Rhode Island ve Tennessee eyaletlerinde oy verme işlemi sonlandırıldı .
04.30 : OHIO'DA BIDEN ÖNDEABD'de başkanların galip geldiği eyaletlerden Ohio'da sandıkların yarısı açıldı .
İlk sonuçlara göre Biden oyların yüzde 56'sını aldı .
Ülkede son 30 yılda yapılan seçim sonuçlarına göre Ohio eyaletini kazanan aday , ABD başkanlığı koltuğuna oturuyor .
04.00 FLORİDA BIÇAK SIRTIABD'nin başkan belirleyen eyaletlerinden Florida'da sandıkların yüzde 80'i açıldı .
Haritanın rengi her güncellemede bir mavi bir kırmızı oluyor .
03.30 : TRUMP ÜÇ EYALETTE ÖNDEHem Fox hem AP tahminlerine göre ABD Başkanı Donald Trump Batı Virginia'da da seçimi kazanıyor .
İlk sonuçlara göre Trump'ın önde olduğu eyalet sayısı üçe yükseldi .
Kuzey Carolina , Ohio ve Batı Virgina'da sandıklar kapandı .
03.00 : İLK SONUÇLAR GELİYORABD'nin doğu kıyısındaki sandıkların çoğunluğu yerel saatle 19.00 ( TSİ : 03.00 ) kapandı .
ABD Başkanı Donald Trump'ın Virginia ve Kentucky'de seçimi kazanması öngörülüyor .
Demokrat aday Biden'ın Vermont'ta seçimi kazanması bekleniyor .
Georgia , Indiana , Kentucky , Güney Carolina , Vermont ve Virginia'da oy verme işlemi sona erdi .
02.27 : SANDIKLAR KAPANMAYA BAŞLADIIndiana ve Kentucky eyaletlerinin bazı kesimlerin sandıkların kapandığı bildirildi .
Geleneksel olarak Cumhuriyetçi olan iki eyalette de ABD Başkanı Trump'ın seçimi önde götürmesi bekleniyor .
02.16 : TRUMP'TAN AÇIKLAMAABD Başkanı Donald Trump , Twitter'dan açıklama yaptı .
Trump , \ " Ülke genelinde durumumuz oldukça iyi gözüküyor . Teşekkürler\ " dedi .
02.08 FLORIDA ÇIKIŞ ANKETLERİFlorida'dan gelen çıkış anketlerine göre ABD Başkanı Trump önde .
Florida , \ " salıncak eyalet\ " olarak ifade edilen seçim sonucunu değiştirebilecek bölgeler arasında yer alıyor .
Çıkış anketi , oyunu kullanan vatandaşlara tercihlerinin sorulmasıyla elde edilen sonuçlardan oluşuyor .
Biden'ın kampanya ekibinin Florida'da daha fazla Demokrat partilinin oy kullanması için çalışmalara devam ettiği belirtildi .
01.45 : BIDEN'DAN AÇIKLAMADemokratların adayı Joe Biden seçim gününü yollarda geçiriyor .
Biden , \ " Halen çok şey yaşanıyor\ " ifadelerini kullanarak seçim sonuçlarına ilişkin kesin bir açıklama yapmaktan kaçındı .
Başkan adayı , \ " Bu akşam konuşulacak bir şey olursa , konuşurum . Eğer olmazsa , oylar sayılana kadar beklerim\ " dedi .
01.04 : IVANKA TRUMP : SİZE İHTİYACIMIZ VARDonald Trump’ın kızı Ivanka Trump , sosyal medya hesabından yaptığı paylaşımda seçmenlere , " Oy verme sırasından ayrılmayın . Size ihtiyacımız var " çağrısında bulundu .
00.02 : SONUÇLAR NE ZAMAN AÇIKLANACAK ?
ABD'de yapılan seçimin sonuçlarının ne zaman ilan edileceği henüz belli değil .
İlk sonuçlar Türkiye saatiyle 03.00'ten sonra gelmeye başlayacak .
2016 yılındaki seçimde Donald Trump , Türkiye saatiyle saat 10.00 civarında zafer konuşması yapmıştı .
Ancak bu seçimde posta yoluyla kullanılan oyların fazla olması nedeniyle seçim sonuçlarının günler sonra açıklanma ihtimali bulunuyor .
20 yılındaki seçim Florida oylarının birden fazla kez sayılmasına sahne olmuştu .
Yüksek Mahkeme'nin haftalar sonra verdiği kararla ABD Başkanı kesinleşmişti .
23.56 : TRUMP : KAZANMAK KOLAY , KAYBETMEK DEĞİLABD Başkanı Donald Trump , seçim esnasında kameraların karşısına geçti .
Trump , \ " Kazanmak kolay . Benim içim kaybetmek ise hiç kolay değil\ " dedi .
Trump ayrıca seçim sonuçlarının kesinleşmemesi halinde ulusa seslenebileceğini aktardı .
23.48 : PELOSI'DEN ÇOĞUNLUK AÇIKLAMASIABD , kongrenin bir parçası olan Temsilciler Meclisi'nin sözcüsü Demokrat Nancy Pelosi , partisinin Temsilciler Meclisi'ndeki çoğunluğu elinde tutmaya devam edeceğine inandığını söyledi .
23.21 : FBI SORUŞTURMA BAŞLATTIABD'deki seçimde vatandaşlara seçim gününde evde kalmalarına dair otomatik servisten telefon edildiği belirtiliyor .
FBI söz konusu telefonlar için soruşturma başlattığını açıkladı .
ABD'de halk Başkanlık seçimleri için sandık başına giderken , gece yarısı oy verme geleneği kapsamında Dixville Notch kasabası sandıktaki ilk zaferi açıkladı .
Toplamda beş seçmenin bulunduğu kasabada oyların tamamı Biden'a gitti .
Coronavirüs nedeniyle bu yıl erken oy verme işlemi ve posta yoluyla oy gibi seçenekler de büyük önem kazandı .
Şimdiye dek 98 milyon seçmenin bu şekilde oyunu kullandığı belirtiliyor .
Oldukça tartışmalı geçmesi beklenen ve sonuçların Yüksek Mahkeme’ye taşınması ihtimali de sıkça dillendirilen seçimle ilgili bir klasik gerçekleşti .
New Hampshire eyaletindeki Dixville Notch kasabası , yerel saatler gece yarısını geçtikten sonra sonuçları ilk açıklayan yer oldu .
ABD SEÇİM SİSTEMİ NASIL İŞLİYOR ?

Davetiyeyle girilen sosyal medya ağı Clubhouse son günlerde herkesin dilinde .
Son dönemin popüler uygulaması Facebook’un da radarına girdi .
Şirkete yakın kaynaklara göre , Facebook , Clubhouse benzeri bir uygulama üzerinde çalışmalara başladı .
Mark Zuckerberg’in \ " Satın alamıyorsan kopyala\ " sözü çerçevesince Facebook şimdi de gözünü son dönemin popüler uygulaması Clubhouse’a dikti .
The Verge’de yer alan habere göre , sosyal medya devi Facebook , Clubhouse benzeri bir servis üzerinde çalışmalara başladı .
Facebook’un bunu mevcut platformlarına mı entegre edeceği yoksa ayrı bir uygulama olarak mı tasarladığına dair henüz net bir bilgi bulunmuyor .
Ancak New York Times'ta yer alan habere göre , Facebook'un üst düzey yöneticileri çalışanlarından , şirket içinde adı ' Fireside ' olarak bilinen Clubhouse benzeri bir uygulama geliştirmelerini istedi .
Facebook , Snapchat’ten alınan Hikayeler ve geçen yıl piyasaya sürülen TikTok rakibi Reels gibi pek çok özelliği bünyesinde bulunan platformlara entegre etmişti .
Clubhouse’a rakip olmaya hazırlanan tek şirket Facebook değil .
Twitter podcast üzerine yoğunlaşan sosyal medya yayın şirketi Breaker’ı satın almıştı .
Twitter’ın clubhouse benzeri bir kullanım sunacak Spaces isimli bir servis üzerinde yoğun mesai yaptığı bir süredir konuşuluyordu .
Facebook ve Instagram’dan farklı olarak video ve fotoğraf paylaşımı yapılmayan Clubhouse uygulamasında , kullanıcılar ilgilerini çeken konularda sohbet odalarına dahil olup sesli etkileşim yoluyla tartışmalara katılabiliyor .
Popülerliği günden güne artan uygulama , 21 Ocak 2021’de bir milyar dolar piyasa değerine ulaştı .

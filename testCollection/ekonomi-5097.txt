Kripto para borsası Coinbase , Nasdaq'ta halka arz için başvuruda bulundu .
Coinbase , ABD Menkul Kıymetler ve Borsa Komisyonu'na ( SEC ) Nasdaq’ta halka arz olmak için başvurdu .
Prosedür olarak ABD'deki düzenleyici kuruluşa yapılan başvuru Coinbase’i Nasdaq borsasında işlem görmeye bir adım daha yaklaştırırken , kripto paraların ana akım olmasında da önemli bir adım oldu .
Coibase’in halka arzı Bitcoin fiyatlarının yüzde 300’e varan yükselişlerle 2020’yi kapatmasından sonra geldi .
Şirket , yeni hisselerin satıldığı geleneksel bir halka arzdan ziyade halihazırda var olan hissedarlarının hisselerini satabileceği bir halka arz gerçekleştirmeyi planlıyor .
ABD basını geçtiğimiz hafta son yapılan hisse satışına göre Coinbase'in piyasa değerinin 100 milyar doları aştığını iddia etmişti .
Toplam 43 milyon kayıtlı kullanıcısı bulunan Coinbase 2020 yılında 1.1 milyar dolarlık ciroya ulaşırken 322 milyon dolar net kâr elde etti .
SEC'e yapılan başvuruda yer alan bilgilere göre bugüne kadar platform üzerinden 456 milyar dolarlık işlem yapıldı .
Bunun 193.1 milyar doları 2020'de gerçekleşti .
Platformdaki varlıkların toplam değeri ise 90 milyar dolar seviyesinde bulunuyor .
Bitcoin bugün yüzde 5 yükselişle 51 bin dolar civarında işlem görüyor .
ARŞİV : BİTCOİN'DE YÖN NE OLACAK ?

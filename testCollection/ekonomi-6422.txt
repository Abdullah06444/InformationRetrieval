Cumhurbaşkanlığı Kararnamesi ile Merkez Bankası Başkanı Naci Ağbal görevinden alınarak , yerine Prof. Dr. Şahap Kavcıoğlu atandı .
Son dakika haberi !
Cumhurbaşkanı Recep Tayyip Erdoğan imzasını taşıyan karar Resmi Gazete'de yayımlandı .
Merkez Bankası Başkanı Naci Ağbal görevden alındı .
Ağbal'ın yerine Profesör Doktor Şahap Kavcıoğlu getirildi .
Naci Ağbal , 8 Kasım 2020'de Murat Uysal'ın yerine göreve getirilmişti .
Ağbal göreve gelmesinin ardından geçtiğimiz yıl kasım ve aralık aylarında 675 baz puan faiz arttırımı gerçekleştirmişti .
Yeni yılda ocak ve şubat aylarında faiz arttırımına gitmeyen Ağbal yönetimindeki Merkez Bankası geçtiğimiz perşembe günü 200 baz puanlık bir faiz arttırımı kararı daha almıştı .
ŞAHAP KAVCIOĞLU KİMDİR ?
Bayburt'ta 23 Mayıs 1967'de doğan Kavcıoğlu , Dokuz Eylül Üniversitesi İktisadi ve İdari Bilimler Fakültesi İşletme Bölümü'nü bitirdi .
İstanbul Üniversitesi Muhasebe Enstitüsünü denetim uzmanı olarak bitiren Kavcıoğlu , Hastings College'ta işletmecilik üzerine eğitim gördü .
Marmara Üniversitesi Bankacılık ve Sigortacılık Enstitüsünde yüksek lisansını ve doktorasını tamamlayan Kavcıoğlu , Esbank TAŞ ve Türkiye Halk Bankası AŞ'de çeşitli görevlerde yer aldı .
26. dönem Bayburt milletvekili olan Kavcıoğlu , evli ve 3 çocuk babası .

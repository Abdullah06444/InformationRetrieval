Yeşilay’ın bu yıl " Bağımlılıklarla Mücadelenin 100. Yılında Sağlıklı Yaşamın Önemi " temasıyla düzenlediği 4’üncü Uluslararası Yeşilay Karikatür Yarışması’nın ödül töreni online olarak gerçekleştirildi .
Sağlıklı yaşam bilincinin ve bu yönde geliştirilen alışkanlıkların , bağımlılık yapıcı maddelerden uzak durulmasına katkı sağlamak ve dikkat çekmek hedefiyle planlanan 4’üncü Uluslararası Yeşilay Karikatür Yarışması , dünyadan ve Türkiye’den profesyonel ve amatör tüm karikatüristlerin katılımına açık olarak düzenlendi .
Yarışmaya 55 ülkeden 479 karikatürist 908 eserle katıldı .
Pek çok ülkeden yoğun ilgi gören yarışmanın birincilik ödülü Türkiye’den Fethi Gürcan Mermertaş’ın olurken , ikincilik ödülünü Rusya’dan Vladimir Nenashev ve üçüncülük ödülünü ise Türkiye’den Faruk Düz aldı .
Başarı ödüllerine Endonezya’dan Jitet Kustana , Türkiye’den Kürşat Zaman ve İran’dan Hamid Ghalijari layık görüldü .
Mazhar Osman Ödülü Türkiye’den Ahmet Öztürklevent’in ve 100. Yıl Özel Ödülü yine Türkiye’den Hakkı Uslu’nun oldu .
Törende konuşan Yeşilay Genel Başkanı Prof. Dr. Mücahit Öztürk , " Yeşilay , bağımlılıklarla mücadele eden en eski sivil toplum kuruluşlarından biri . Bu sene 100’üncü yılımızı kutlamanın gururunu yaşıyoruz . Yeşilay olarak temel amacımız bağımlılıklar konusunda tüm insanlarda farkındalık oluşturmaktır . Farkındalık oluşturmak her zaman sözle olmaz , sözün yetmediği yerler de olabilir . Biz de bu amaçla karikatür yarışmasını düzenledik ve bundan da beklediğimiz sonucu aldık . Karikatür sadece bir resim ya da şekilden ibaret değildir , bu resim ve şekil birçok anlam ifade edebilir . Bu nedenle özellikle gençlerin ve çocukların karikatüre olan ilgisi de bizim açımızdan çok değerlidir . Bu yarışmaya gelen her eser bizim için çok kıymetlidir . Biz bu eserlerin doğru mesajlarını tüm insanlığa ulaştırmaya çalışıyoruz . Ben öncelikli olarak bu yarışmaya katılan bütün sanatçılara teşekkür ediyorum ve yarışmada derece alanları tebrik ediyorum " dedi .
4’üncüsü gerçekleştirilen Uluslararası Yeşilay Karikatür Yarışması’nın Yeşilay’ın farkındalık çalışmalarına uluslararası bir boyut kazandırdığını belirten Yeşilay Genel Müdürü Sultan Işık , " 4 yıldır gösterilen ilgi yarışmanın geleceği için ümit verici oldu . Bu ilginin artarak devam etmesini bekliyoruz . Farklı ülkelerden farklı kodlarla yarışmamıza katılan tüm sanatçılara teşekkür ediyoruz . 100 yıl önce bağımlılıklarla mücadele için verdiğimiz sözdeki umudumuz ve kararlılığımız sizlerin varlığıyla devam ediyor " dedi .
4. Uluslararası Yeşilay Karikatür Yarışması’nın kazananları ile başvuranlar arasından öne çıkan eserler sanal sergi ile görülebiliyor .
Sanal sergiye https://yesilay.org.tr/tr/fotograf-galerisi/4-uluslararasi-yesilay-karikatur-yarismasi-sanal-sergisi adresinden ulaşılabiliyor .

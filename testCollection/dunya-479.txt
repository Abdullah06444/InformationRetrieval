Endonezya'dabir balıkçı , Komodo ejderi denilen dev kertenkelenin kurbanı oldu .
Endonezya'da meyve toplamakta olan bir balıkçı , Komodo ejderi denilen dev kertenkelenin kurbanı oldu .
Polis , talihsiz olayın bu dev hayvanların özgürce yaşadıkları tek yer olan Bali adasının 400 km doğusundaki Rinca adasının ortasında yer alan Komodo Ulusal Parkı'nda yaşandığını belirtti .
Kurbanın , meyve toplamak için arkadaşlarıyla ormana giren bir balıkçı olduğunu bildiren polis , aniden ortaya çıkan bir Komodo ejderinin dinlenmekte olan balıkçının bacağına saldırdığını , arkadaşlarının müdahalesine rağmen aşırı kan kaybeden balıkçının hastaneye kaldırılırken öldüğünü kaydetti .
Dünyanın en büyük etobur keler ( kertenkele alt grubu ) sürüngeni olan Komodo ejderinin boyu 3 metreye ulaşabiliyor .
Bu tarih öncesi çağlardan kalma görünüme sahip dev kertenkele , bir kuyruk darbesiyle bir geyiği öldürebiliyor ve bir keçiyi kafatası ile boynuzları dahil tamamen yiyebiliyor .
Haziran 2007'de de 9 yaşında bir çocuk yine bir ejderin kurbanı olurken , yıllar önce de büyük olasılıkla yine bir ejder tarafından yenilen İsviçreli bir turistten geriye gözlükleri ve fotoğraf makinası kalmıştı .
Komodo Ulusal Parkı ve civarında sadece 3 bin kadar ejder bulunuyor .
Turistler buraları görevlilerin yakın korumasında gezebiliyor .

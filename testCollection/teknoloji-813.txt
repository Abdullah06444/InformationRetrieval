ABD’li fütürist Ray Kurzweil , 2029 yılından itibaren ölümsüzlüğün gerçek olacağını iddia etti .
2045 yılına gelindiğinde ise , yapay zeka insan zekasından bin kat daha zeki olacak .
Teknoloji devi Google’ın baş fütüristi Ray Kurzweil Playboy’a verdiği röportajda , 2029 yılından itibaren insanların sonsuza kadar yaşama hayalinin gerçekleşeceğini iddia etti . \nGelecek projeksiyonunu açıklayan Kurzweil , ‘’teknolojik tekillik’’ olarak bilinen ‘’The Singularity’’ kavramının en büyük inananlarından birisi olarak biliniyor . \nTeknolojik tekillik , gelecekte yapay zekanın insan zekasının önüne geçerek , medeniyeti radikal biçimde değiştireceğine inanılan evre olarak tanımlanıyor . \n‘’TEKNOLOJİK TEKİLLİK’’ 2045’TE\nKurzweil teknolojik tekillik evresine , yapay zekanın insan zekasından bin kat daha zeki hale geldiği 2045 yılında geçileceğine inanıyor . \nAncak bu öngörüye göre , ölümsüzlük için 2045 yılını beklemek gerekmeyecek . \n‘’2029 yılında tıbbi teknolojiler , kalan ömrümüze her yıl bir yıl daha katacak evreye gelecek’’ diyen Kurzweil , beynimizin bir bulut sistemine bağlanacağını ve nano teknolojili tıbbi cihazların bağışıklık sistemimizin yerini alarak kanser , dolaşım sistemi hastalıkları gibi sağlık sorunlarının üstesinden geleceğini öngörüyor . \nİNSAN ZEKASI MÜKEMMELLEŞECEK\nTıpkı 2 milyon yıl önce insan beynindeki ‘frontal korteks’in evrim geçirerek zekileşmesi gibi bir değişim geçireceğimizi belirten Kurzweil , bu evre geldiğinde bilişsel faaliyetlerin , duyguların , iletişimin çok daha yoğun olacağını ifade etti . \n‘’İnsanlar arasında daha karmaşık iletişim formları kurulacak , duyguları daha derinden etkileyecek müzik eserleri icra edilecek , mizah anlayışımız için daha komik şakalar yapılacak ve daha duygusal aşklar yaşanacak’’ diyerek giderek mükemmelleşecek bir insan zekasını tarif etti . \nKURZWEIL’IN 2 GEREKÇESİ\nKurzweil ölümsüzlük öngörüsünü 2 temel gerekçeye dayandırdı : \nBunlardan birincisi , gelecekte teknolojinin daha güçlü , daha küçük boyutlu ve daha ucuz olacağı gerçeği . \nKurzweil buna örnek olarak , şu anki Android işletim sistemli cep telefonunun 1960’larda MIT’de kullanılan 11 milyon dolar değerindeki o dönemin süper bilgisayarlarıyla benzer işlevleri yerine getirebilmesini gösterdi . \nFütürist ikinci gerekçesini ise , ABD’nin Connecticut eyaletindeki bir tıbbi araştırmalar merkezinin çalışmalarına dayandırıyor . \nBuna göre , diabetle mücadele araştırmaları merkezi Joslin Diabetes Center , hayvanların daha çok yemek verilmesine rağmen şişmanlamamasını sağlamayı başardı .
Kandaki şekeri algılayarak şişmanlamaya neden olan reseptör genin pasif hale getirilmesiyle , hayvanların yaşam sürelerinin uzadığı görüldü .
Kurzweil , buna benzer araştırmalar sonucunda üretilecek teknolojiyle insanların sonsuza kadar yaşayacaklarını düşünüyor . \nKurzweil’ın gelecek projeksiyonu heyecan yaratsa da , fütüristin ömrünün iddialarına tanık olmaya yetip yetmeyeceği ise merak konusu .

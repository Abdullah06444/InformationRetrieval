Tanzanya'da henüz ne olduğu anlaşılamayan bir hastalık nedeniyle 15 kişi öldü .
Ölenlerde baş dönmesi , mide bulantısı ve kan kusma gibi belirtiler olduğu açıklandı .
Tanzanya'da henüz teşhis edilemeyen hastalık nedeniyle 15 kişi hayatını kaybetti , 50'den fazla kişi de hastaneye kaldırıldı .
Ülkenin batısındaki Mbeya şehrinde , yakalananlarda baş dönmesi , mide bulantısı ve kan kusmasına yol açan bir hastalık ortaya çıktı .
Chunya Kamu Sağlığı İdaresi Başkanı Felista Kisandu basına yaptığı açıklamada , onlarca kişinin hastaneye kaldırıldığını ve hepsinin benzer şikayetleri olduğunu söyledi .
Hastalığın nedeninin henüz tespit edilemediğini dile getiren Kisandu , ön araştırmaların hastaların çoğunun daha önce mide ülseri ya da karaciğer hastalığı yaşamış erkeklerden oluştuğunu gösterdiğini belirtti .
Tanzanya Sağlık Bakanı Doroth Gwajima , durumu incelemesi için bölgeye uzman bir ekibin gönderildiğini açıkladı .
Mbeya bölgesinde 2018'de de benzer şikayetlerle birçok kişinin hastaneye yatırıldığı öğrenildi .
CORONA VİRÜS DÜNYAYA NASIL YAYILDI ?

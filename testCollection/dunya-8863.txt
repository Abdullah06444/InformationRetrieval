Dünya Sağlık Örgütü ( DSÖ ) , dünya genelinde 335 milyondan fazla yeni tip Corona virüs ( Covid - 19 ) aşısının uygulandığını , aşıdan dolayı hiç kimsenin ölmediğini ve bugün de Johnson and Johnson'ın Covid - 19 aşısına acil kullanım için onay verildiğini bildirdi .
DSÖ Genel Direktörü Tedros Adhanom Ghebreyesus , örgütün İsviçre'nin Cenevre kentindeki merkezinde video konferans yöntemiyle basın toplantısı düzenledi .
Ghebreyesus , bazı ülkelerin , Oxford Üniversitesinin AstraZeneca şirketi ile geliştirdiği aşının kullanımını askıya aldığının farkında olduklarını , bu aşıya ilişkin incelemelerinin sürdüğünü söyledi .
Dünya çapında 335 milyondan fazla Covid - 19 aşısının uygulandığını belirten Ghebreyesus , aşıdan dolayı hiç kimsenin ölmediğini , bununla beraber virüs nedeniyle en az 2,6 milyon kişinin yaşamını yitirdiğini dile getirdi .
Ghebreyesus , \ " Aşıların olabildiğince hızlı ve eşit bir şekilde dağıtılması uzadıkça daha fazla insan ölmeye devam edecek . \ " uyarısında bulundu .
Johnson and Johnson'ın Covid - 19 aşısına bugün acil kullanım için onay verdikleri bilgisini paylaşan Ghebreyesus , bu aşının DSÖ'nün onay verdiği 4'üncü aşı olduğunu kaydetti .
Ghebreyesus , acil kullanımına onay verdikleri aşıların , Covid - 19 Aşıları Küresel Erişim Programı ( COVAX ) kapsamında kullanılacağını ifade etti .
COVAX girişiminin Johnson and Johnson firmasına 500 milyon doz aşı siparişi verdiğini belirten Ghebreyesus , bu aşıları en kısa zamanda tedarik edeceklerini söyledi .
DSÖ'NÜN AŞI PROGRAMI İÇİN 22,1 MİLYAR DOLAR FİNANSMAN AÇIĞIGhebreyesus , COVAX kapsamında 38 ülkeye 29 milyon doz aşı gönderdiklerini , küresel çapta uygulanan 335 milyon doz Covid - 19 aşısının 144 ülkede yapıldığını , bunların yüzde 76'sının ise sadece 10 ülkede uygulandığına dikkati çekti . \ " Aşıların adaletsiz dağılımı , pandemiyi sona erdirmek ve küresel bir iyileşme sağlamak için en büyük tehdit olmaya devam ediyor . \ " uyarısı yapan Ghebreyesus , COVAX'ın da dahil olduğu DSÖ'nün küresel aşı programı \ " The ACT Accelerator\ "
Programı için ülkelerin sadece 11 milyar dolar taahhütte bulunduğunu , 22,1 milyar dolar finansman açığı olduğunu söyledi .
Ghebreyesus , ülkelere \ " The ACT Accelerator\ " için finansal destek vermeleri çağrısında bulundu .
DSÖ , 10 Şubat'ta Oxford - AstraZeneca'nın geliştirdiği Covid - 19 aşısının , 65 yaş üstü kişiler de dahil olmak üzere yetişkinlerde kullanılması tavsiyesinde bulunmuştu .
Örgüt , 31 Aralık'ta da Pfizer - BioNTech firmasının ürettiği Covid - 19 aşısının acil kullanımına onay vermişti .

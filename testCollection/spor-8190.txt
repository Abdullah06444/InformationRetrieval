SON DAKİKA TRANSFERİ : Fenerbahçe Mesut Özil ile 3.5 yıllık sözleşme imzalandığını resmen duyurdu .
Resmi siteden yapılan açıklamada \ " Profesyonel futbolcu Mesut Özil’in Kulübümüze transferi konusunda Arsenal Kulübü ile anlaşmaya varılmıştır . Kamuoyunun bilgisine sunarız\ " ifadeleri kullanıldı .
Son dakikatransferi !
Fenerbahçe Kulübü , Mesut Özil ile 3,5 yıllık sözleşme imzalandığını duyurdu .
Sarı - lacivertlilerin internet sitesinden yapılan açıklamada , İngiltere'nin Arsenal Kulübünden bonservissiz şekilde transfer edilen 32 yaşındaki oyuncu ile 3,5 yıllık sözleşme imzalandığı belirtildi . \ " Rüya gerçek oldu\ " başlıklı açıklamada , \ " Kariyerinde başta Dünya Kupası olmak üzere pek çok başarı ve kupa olan Mesut Özil , bundan sonra çocukluk rüyası olan Fenerbahçe'miz için mücadele edecek . Kendisine sarı - lacivert çubuklu formayla başarı dolu yıllar ve şampiyonluklar diliyoruz\ " ifadeleri kullanıldı .
İLK ANTRENMANINA ÇIKTIMesut Özil , sarı - lacivertlilerle ilk idmanına çıktı .
Fenerbahçe Can Bartu Tesisleri'nde gerçekleştirilen antrenman öncesinde yıldız oyuncuya takım arkadaşları tarafından karşılama yapıldı .
Yöneticilerden Kemal Danabaş , Selahattin Baki ve Alper Pirşen'in yanı sıra Mesut Özil'in abisi Mutlu Özil ve menajeri Erkut Söğüt ile sportif direktör Emre Belözoğlu ve yardımcısı Selçuk Şahin de yıldız oyuncunun karşılamasında yer aldı .
Takım arkadaşlarından sonra sahaya çıkan Mesut Özil için teknik direktör Erol Bulut bir konuşma gerçekleştirdi .
Konuşmanın ardından takım arkadaşları , yıldız oyuncuyu uzun süre alkışladı .
İdmanın ilk bölümünde takımla çalışan Mesut Özil , taktiksel antrenmana geçildikten sonra ise çalışmasını takımdan ayrı sürdürdü .
ARSENAL'DEN TEŞEKKÜRİngiltere Premier Lig ekiplerinden Arsenal , Fenerbahçe ile 3,5 yıllık sözleşme imzalayan Mesut Özil'e teşekkür etti ve kariyerinde başarılar diledi .
Kulübün internet sitesinde görüşlerine yer verilen teknik direktör Mikel Arteta , 32 yaşındaki futbolcunun Londra ekibindeki başarılarının tartışılmaz olduğunu ifade etti .
Türk asıllı Alman futbolcuyla birlikte oynamanın ve sonrasında ona teknik direktörlük yapmanın bir ayrıcalık olduğunu belirten İspanyol çalıştırıcı , \ " Arsenal forması giydiği dönemde vizyonu ve yaratıcılığı ile birçok hedefe yol açtı . Federasyon Kupası finalinde üç galibiyet de dahil olmak üzere birçok harika anın kalbindeydi . Bu başarılar her zaman tarihimizin bir parçası olacak . Mesut'a teşekkür ediyoruz ve Fenerbahçe'de başarılar diliyoruz . \ " değerlendirmesinde bulundu .
Teknik sorumlu Edu Gaspar ise yıldız futbolcunun Arsenal formasıyla 250'den fazla maça çıktığını hatırlatarak , Federasyon Kupası'nda 3 final galibiyetinin yanı sıra 2013'ten bu yana taraftarlara ve kulüptekilere çok güzel anlar yaşattığını kaydetti .
Son dönemdeki görüşmeler sırasında Mesut'a ve ekibine profesyonellikleri için teşekkür eden Edu , deneyimli futbolcuya ve ailesine bundan sonraki dönemde sağlık , başarı ve mutluluk diledi . \ " MUHTEŞEM YOLCULUK İÇİN KULÜBE TEŞEKKÜR EDERİM\ "
Mesut Özil de Arsenal'de forma giydiği dönemde takımın ve taraftarların kendisine verdiği desteğe her zaman minnettar olacağını belirterek , \ " 7,5 yıldaki muhteşem yolculuk için kulübe teşekkür ederim . \ " ifadesini kullandı .
Arsenal'in yıllar süren kupa hasretine son verdiklerini anımsatan Mesut Özil , \ " Ömür boyu sürecek anılarımız oldu . Arsenal taraftarları sonsuza kadar kalbimde kalacak . Profesyonel bir çözüm bulmamıza yardımcı olduğu için Edu Gaspar'a teşekkür ederim . Arsenal'i ait olduğu yere , zirveye geri getirme çalışmalarında kulüpteki herkese başarılar dilerim . \ " görüşlerini paylaştı .

SON DAKİKA : UEFA , vadesi geçmiş borçları gerekçesiyle Beşiktaş'ın 2021-22 sezonunda Avrupa'dan elde edeceği gelirin yüzde 15'ine el koyacak .
Beşiktaş , borcun 30 Haziran'a kadar ödenmesi halinde gelirlere el konulmayacağını açıkladı .
Son dakika haberi !
Vadesi geçmiş borçları gerekçesiyle Beşiktaş'ın 2021-2022 sezonunda Avrupa'dan elde edeceği gelirin yüzde 15'ine UEFA tarafından el konulacak .
UEFA'dan yapılan açıklamada , Kulüp Finansal Kontrol Kurulu ( CFCB ) yargı birimin verdiği karar sonucunda , Beşiktaş ile Finansal Fair Play ( FFP ) çerçevesinde yapılan anlaşma sonrasında siyah - beyazlı ekibin finansal ihlal yaptığı belirtildi .
Beşiktaş'ın 30 Eylül 2020 tarihinde süresi dolan ödemeyi gerçekleştirmemesi nedeniyle 2021-2022 sezonunda UEFA organizasyonlarından elde edeceği gelirin yüzde 15'ine el koyulacağı duyuruldu .
Açıklamada , siyah - beyazlı ekibin ödemeyi zamanında yaptığına ilişkin kanıtını 30 Haziran'a kadar sunması halinde verilen söz konusu cezanın kaldırılacağı da vurgulandı .
BEŞİKTAŞ'TAN AÇIKLAMABeşiktaş'tan konuyla ilgili Kamuyu Aydınlatma Platformu'na ( KAP ) konuyla ilgili bir açıklama gönderildi .
Açıklamada şu ifadeler kullanıldı : \ " UEFA CFCB Adjudicatory Chamber ( UEFA Kulüp Finansal Kontrol Kurulu - Yargı Komisyonu ) tarafından Şirketimize tebliğ edilen karar göre ; Şirketimizin UEFA Financial Fair Play Regülasyonunun vadesi geçmiş borçlara ilişkin hükümlerini ilgili süreler içinde yerine getirmediği , bu sebeple de 2021 / 2022 UEFA gelirlerimizin yüzde 15'ine el konulacağını , ancak 30.09.2020 itibariyle tespit edilmiş olan vadesi geçmiş borçlarımızı 30.06.2021 tarihine kadar ortadan kaldırdığımız durumda ilgili yaptırımın uygulanmayacağı bildirilmiştir . Anılan borçların , kararda ifade edildiği gibi vadesi geçmiş borç olmadığı yönündeki iddiamız ile ilgili hukuki süreç devam etmektedir . Buna ek olarak , kararda da belirtildiği üzere , karar henüz kesinleşmemiş olup CAS'a gitme hakkımız bulunmaktadır . Konuya ilişkin değerlendirmelerimiz sürmektedir . \ "

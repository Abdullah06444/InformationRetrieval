Tarım Kredi iştiraki Gübretaş'a ait Bilecik Söğüt'teki maden sahasında 3,5 milyon onsluk altın varlığı tespit edildi .
Rezervin parasal değeri yaklaşık 46 milyar lira .
Haberle birlikte firmanın hisseleri de tavan yaptı .
GÜBRETAŞ MADENİNDE ALTIN REZERVİ BULUNDUSon dakika haberi !
Karadeniz'de bulunan 405 milyar metreküplük doğalgaz rezervinin ardından bir iyi haber daha geldi .
Tarım Kredi iştiraki Gübretaş'a ait Bilecik'in Söğüt ilçesindeki maden sahasında 3,5 milyon onsluk altın varlığı tespit edildi .
GÜBRETAŞ HİSSE FİYATLARI NE KADAR OLDU ?
Rezerv haberi GUBRF hisselerine de olumlu yansıdı .
Firmanın hisseleri yüzde 10'a yakın artışla 51 liranın üzerini gördü .
YAKLAŞIK DEĞER 46 MİLYAR LİRATürkiye Tarım Kredi Kooperatifleri Genel Müdürü ve Gübretaş Yönetim Kurulu Başkanı Fahrettin Poyraz konuyla ilgili bir açıklama yaptı .
Bugünkü fiyatlar üzerinden rezervin yaklaşık 6 milyar dolar ( 46 milyar lira ) değerinde olduğunu söyleyen Poyraz , şunları kaydetti : \ " Borsaya bildirdiğimiz raporda da sahada yaklaşık 3,5 milyon ons kaynak olduğu ortaya konuldu . Bunun da 1 milyon 920 bin onsunun kesinleşmiş , şu anda çıkarılmaya hazır altın rezervi olduğu ortaya konuyor . Ayrıca 1,6 milyon onsun da kaynak olarak yüzde 83 oranında rezerve dönüşeceğinin tespiti yapılıyor . Bu miktarı da hesaba katınca Söğüt altın madeni sahasında yaklaşık 3,2 milyon ons civarında altın varlığından bahsedebiliriz . Bugünkü fiyatlar üzerinden bunu da değer olarak ortaya koymaya kalktığımızda yaklaşık 6 milyar dolar civarında bir değerden bahsediyoruz . \ " \ " DÜNYADA İLK 5'E GİRECEK\ "
Bu madenin , dünyada da sayılı madenler arasında yer aldığını vurgulayan Poyraz , \ " Belki Türkiye'de ilk , dünyada da ilk 5'e girecek yoğunlukta altın değerine sahip . Dünya ortalamalarının yüzde 2-3 civarında olduğu düşünüldüğünde , buradaki ortalama 1 ton toprak yığını içindeki altın varlığı ortalama oranı yüzde 8,6. Bu oran maden sahasının bazı yerlerinde yüzde 12'lere , 14'lere çıkıyor . Sondajlar bunu ortaya koyuyor . Bu da işletme maliyetinin ne kadar düşük olduğu anlamına geliyor\ " ifadelerini kullandı . \ " KENDİ İMKANLARIMIZLA ÇIKARACAĞIZ\ "
Genel Müdür Poyraz , Türk ekonomisine bu madeni kazandırmak için ciddi hazırlıklar yürüttüklerini belirterek , \ " İşletmesini farklı bir firmaya verebilirdik ya da başka bir firmayla ortak olabilirdik ancak Gübretaş Maden AŞ şirketini yapılandırarak Gübretaş'ın gücü , Tarım Kredi'nin desteğiyle bu madeni kendi imkanlarımız , kendi ekiplerimiz , kendi yatırımlarımızla çıkarıp Gübretaş , Tarım Kredi ve Türk tarımına kazandırma kararını verdik . En son verdiğimiz nihai karar , biz bunu milli , yerli kaynaklarla Tarım Kredi ve Gübretaş iş birliğiyle Maden AŞ'yi doğrudan doğruya bu işi yapacak şekilde teşkilatlandırarak , teknik anlamda donatarak , finansman anlamında destekleyerek kendimiz yapacağız . Buradan elde ettiğimiz değeri de Gübretaş'a kazandırıp , şirketin tesislerinde , yenileme yatırımları ve yeni yatırımlarla Türk tarımına ve ekonomisine kazandıracağız . Teknik hazırlıklarımız ve finansman çalışmalarımız hızla devam ediyor , 2 yıl içinde buradaki madeni Türk ekonomisine kazandıracağız . 2 yıl içinde ilk altını çıkartıp , Türk ekonomisinde değere dönüştürmeyi hedefliyoruz\ " dedi .
MADEN AŞ'YE YENİ ATAMAAltının ülke ekonomileri açısından önemine dikkati çeken Poyraz , şunları kaydetti : \ " Bugün için yaklaşık 6 milyar dolarlık varlığın Türkiye ekonomisine katkısının bunun çok üzerinde olacağı muhakkak . Biz bunu milli , ülkemizin bir meselesi olarak görüyoruz . Sayın Cumhurbaşkanımızın milli ekonomi hassasiyetini yakinen biliyoruz . Biz bunu milli imkanlarla milli ekonomiye kazandırma noktasında Gübretaş ve Tarım Kredi olarak üzerimize ne düşerse yapacağız . 2 yıllık hedef koyduk kendimize , bu sürede bu değeri ekonomimize kazandırmaya başlayacağız . Hızlı şekilde teknik çalışmalarını ve orayla bağlantılı kalan resmi prosedürleri yerine getirip , yatırım sürecine geçeceğiz . Gübretaş Genel Müdür Yardımcısı Mahmut Karaman'ın da Maden AŞ’ye Genel Müdür olarak atamasını yaptık . \ " \ " BİRLİKTE ÇALIŞMAK İSTEYEN KURULUŞLAR VAR\ "
Madene ilişkin uluslararası akredite kuruluş tarafından hazırlanan raporun da bu yatırıma ilişkin finansman konusunda önemli imkan sağlayacağına işaret eden Poyraz , finansman boyutunda kendileriyle çalışmak isteyen kuruluşların bulunduğunu söyledi .
KOZA ALTIN İLE DAVA SÜRECİSöz konusu saha 2008'de işletilmek üzere Koza Altın şirketine verilmişti .
2013 yılında gerçekleştirilen deneme üretiminin ardından bir süre sonra taraflar arasında anlaşmazlık yaşandı .
Gübretaş , şirketin yükümlülüklerini yerine getirmediği gerekçesiyle sözleşmenin iptali için dava açtı .
Dava süreci 2019'un Aralık ayında temyiz aşamaları dahil sonuçlandı .
Mahkeme , sahanın her türlü hakkıyla Gübretaş’a teslimine karar verdi .
Bu süreçte FETÖ'nün 15 Temmuz darbe girişimi sürecinin yaşandığını ve Koza şirketinin TMSF'ye geçtiğini anımsatan Poyraz , şunları söyledi : \ " Biz mahkeme aşamaları tamamlanır tamamlanmaz TMSF ve Koza ile diyaloğa geçip , maden sahasıyla ilgili tüm devir sürecini tamamladık . Maden sahasıyla ilgili geçmişten bugüne altın varlığının değerinin tespitine yönelik sondaj çalışmaları vardı . Mahkemeler devam ederken sondaj çalışmaları kısmen devam etti . Sondajlarla ilgili teknik dokümanlar ve verileri de Koza'dan bedel karşılığı devraldık . Uluslararası akredite bir firmayla devraldığımız bilgilere ilişkin rapor güncelleme çalışmalarına başladık . Kasım ayı sonu itibarıyla da bu rapor kurumumuza teslim edildi . \ "
Bundan sonraki sürecin nasıl yönetileceğine ilişkin çalışma da yaptıklarını ifade eden Poyraz , bu süreçte Gübretaş'a ait Gübretaş Maden AŞ şirketini kurduklarını bildirdi .

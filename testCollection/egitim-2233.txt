Akdeniz Üniversitesi Tıp Fakültesi’nde bir öğrencinin uzaktan sınav sırasında uyguladığı kopya yöntemi hocalarını bile şaşırttı .
Rektör Yardımcısı Prof. Dr. Murat Turhan yaşananları , \ " Öğrencinin bilgisayarına arkadaşları uzaktan bağlantı yapmış . Sınav bir tane ama soruları çözen 4 kişi . Öğrenci kamera karşısında fare oynatıp sınavı tamamlamış . Tıpkı James Bond filmi gibi\ " diyerek anlattı .
Corona virüs salgını hayatın tüm alanlarında köklü değişimlere neden oldu .
Özellikle eğitim altyapısı , evrim geçirdi .
Ders anlatımları , sınavlar , ödev sistemi köklü biçimde değişti .
Tabii eğitimde sadece eğiticilerin değil öğrencilerin de kullandığı sistemler değişti .
Hatta bu değişim , kopya çekme yöntemlerini de dijital dünyaya uygun hale getirdi .
Bu değişimin en somut örneği , Akdeniz Üniversitesi ( AÜ ) Tıp Fakültesi’nde yaşandı .
Kameralar önünde uzaktan sınav olan bir öğrencinin kullandığı kopya çekme yöntemi , tüm fakülte hatta rektörlük yönetimini şaşkına çevirdi .
Hürriyet gazetesinden Salim Uzun'a yaşananları değerlendiren Akdeniz Üniversitesi Rektör Yardımcısı , Kulak Burun Boğaz Hastalıkları Ana Bilim Dalı Başkanı Prof. Dr. Murat Turhan , yöntemi ‘James Bond’ filmlerine benzettiYAZILIM ÜRETTİKPandemi süreci ile birlikte tüm sınav ve ders anlatımlarının özel yazılımlarla uzaktan yapıldığını kaydeden Prof. Dr. Turhan , " Şu anda üniversitemizde ders anlatımlarından sınav sistemine kadar her şeyi uzaktan gerçekleştiriyoruz . Bu konuda Türkiye’deki birçok üniversiteye örnek olacak özel yazılımları bizzat ürettik . Hatta bu yazılımları başka üniversitelerle paylaşıyoruz . Tabi bu süreç yeni deneyimleri beraberinde getiriyor " dedi .
KİMSE ANLAMADITıp Fakültesi’nde öğrenim gören bir öğrencinin kopya çekme yöntemi ve bu yöntemin nasıl tespit edildiğini Prof. Dr. Turhan , şöyle anlattı : " Online sınavlarımızda öğrenci kamera karşısına geçip masasını , masasındaki tüm araç ve gereci sınav gözetmeni hocamıza gösteriyor . Ve sınav bilgisayar başında online olarak yapılıyor . Yeni kopya yöntemini uygulayan öğrencimiz de aynı şekilde kamerasını açıp sınava başladı . 120 soruluk sınav boyunca hiçbir olağanüstü durum yaşamadık . Öğrenci sadece bilgisayarının faresini kullanarak işaretlemeler yaptı ve sınavını bitirdi . Ben de sınavın sorunsuz geçtiğini raporladım . Ancak sınav bitip sisteme işlenme aşamasında sınava giren öğrencinin bilgisayarına 4 farklı IP adresinden ulaşım olduğunu fark ettik . Yani 120 soruluk dijital sınavda 480 kayıt vardı . Sonra anladık ki öğrencinin bilgisayarına arkadaşları uzaktan bağlantı yapmış . Yani sınav bir tane ama soruları çözen 4 kişi . Öğrenci kamera karşısında fare oynatıp sınavı tamamlamış . Tıpkı James Bond filmi gibi . SINAV İPTAL EDİLDİTespit sonrası sınav iptal edildi . Öğrenci uyarıldı . Senatoda bu tür durumlar karşısında nasıl bir yol izleneceğine dair kararlar aldık . Bu kararları da tüm öğrencilerimizle detaylı olarak paylaştık . Şu ana kadar yeni bir girişimle karşılaşmadık . Zaten mevcut sistemin bunu tespit ettiğini öğrenen öğrencilerimizin bir daha bu yöntemi deneyeceğini sanmıyorum . "

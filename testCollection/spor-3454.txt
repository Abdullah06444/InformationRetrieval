Yılbaşı kutlaması sırasında elindeki havai fişeğin patlaması nedeniyle yaralanan ve hastanede tedavisi süren Galatasaraylı futbolcu Omar Elabdellaoui , durumunun iyiye gittiğini duyurdu .
Elabdellaoui , Instagram hesabından yaptığı açıklamada , yılbaşı gecesi çocukları ve eşiyle iyi bir vakit geçirmeyi amaçladığını belirterek , \ " Sizleri endişelendirdiğimi biliyorum . Bazın Tanrı bizi test eder . Dualarınız sayesinde bu sınavı geçeceğime inanıyorum . Daha iyiye gidiyorum . Tıbbi olarak mükemmel ve profesyonel bir bakım alıyorum . Her gün ilerleme kaydediyoruz . \ " ifadelerini kullandı .
Bazı zorluklarla karşılaşsa da daha güçlü döneceğinin sözünü veren Elabdellaoui , \ " Lüften dualarınızda bana yer verin . Dua eden , güzel enerjilerini ve mesajlarını gönderen , benimle olduklarını hissettiren herkese çok teşekkür ederim . Bunun benim için anlamı çok büyük . \ " değerlendirmesinde bulundu .

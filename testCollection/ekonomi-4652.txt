Türkiye'nin dev kuruluşları Varlık Fonu'na devredildi .
Milli Piyango , at yarışları , Ziraat Bankası , BOTAŞ , Borsa İstanbul , THY ve Halk Bankası'nın da aralarında bulunduğu şirketlerin devredildiği Varlık Fonu nedir , ne zaman ve ne amaçla kuruldu ? \nUlusal Varlık Fonları , çeşitli finansal varlıklara yatırım yaparak gelirini artırmayı hedefleyen , devletin sahipliği ve yönetimi altında çalışan fonlar olarak biliniyor . \nNTV Ekonomi Danışmanı Mahfi Eğilmez’in blogunda yer verdiği yazıya göre , Varlık Fonu’nun geliri genellikle bütçe fazlalarından oluşuyor .
Bir ülke eğer bütçe fazlası veriyorsa bu fazlayı 4 şekilde kullanabilir : ( 1 ) Harcamalarını artırır .
( 2 ) Mevcut vergi yükünü düşürür .
( 3 ) Borçlarını erken ödemeye tabi tutabilir .
( 4 ) Bir varlık fonu kurarak bütçe fazlalarını buraya aktarır ve bu fonla ulusal ya da yabancı bazı finansal varlıkları satın alıp gelirlerini artırmaya çalışarak gelecek kuşaklara refahı aktarma yoluna gidebilir .
Bu tür fon yönetimlerinde temel hareket noktası varlıkları risk ve getiri dengesini gözeterek kazanç amaçlı kullanmak .
Bu işlemleri , bütçe kısıtlamaları ve parlamentonun sıkı denetimi altında yürütmek kolay değil .
Varlık fonu kuruluşunun bir nedeni de bu kısıtlamalardan kurtulmak .
VARLIK FONU NE ZAMAN KURULDU ?
Türkiye Varlık Fonu Yönetimi Anonim Şirketinin Kurulması ile Bazı Kanunlarda Değişiklik Yapılmasına Dair Kanun , 26 Ağustos 2016 tarihinde Resmi Gazete'de yayımlanarak yürürlüğe girdi .
VARLIK FONU’NUN AMACI NEDİR ?
Başbakanlığa bağlı , ana faaliyet konusu fonların kurulması ve yönetimi olan , sermaye piyasalarında araç çeşitliliği ve derinliğine katkı sağlamak , yurt içinde kamuya ait varlıkları ekonomiye kazandırmak , dış kaynak temin etmek , stratejik , büyük ölçekli yatırımlara iştirak etmek için Türkiye Varlık Fonu ve bu fona bağlı alt fonları kurmak ve yönetmek üzere Türkiye Varlık Fonu Yönetimi Anonim Şirketi kuruldu . \nDEV PROJELERE FİNANSMAN İMKANI\nVarlık Fonu , otoyollar , Kanal İstanbul , üçüncü köprü ve havalimanı , nükleer santral gibi dev projelere kamu borcunu arttırmadan finansman sağlayacak .
Sermaye piyasalarının büyüme ve derinleşmesini hızlandıracak olan fon , bankacılık sisteminin finans sektöründeki hakim rolünü de azaltacak . Fonun , ekonomik dalgalanma dönemlerinde piyasalarda istikrarı sağlayıcı bir rol üstlenmesi de hedefleniyor . \nFON NE ALIP SATABİLECEK ?
Şirket , stratejik yatırım planında belirtilen hedeflerle likidite , yatırım , risk ve getiri tercihlerini dikkate alarak , yerli ve yabancı şirketlerin paylarının , Türkiye ve yurtdışında kurulan ihraççılara ait payların ve borçlanma araçlarının , kıymetli madenler ve emtiaya dayalı olarak ihraç edilen sermaye piyasası araçlarının fon katılma paylarının türev araçlarının , kira sertifikalarının , gayrimenkul sertifikalarının , özel tasarlanmış yabancı yatırım araçlarının ve diğer araçların alım satımını Türkiye Varlık Fonu adına gerçekleştiriyor . \nKURUMLARIN VARLIK FONU'NA DEVRİ NE ANLAMA GELİYOR ?
KURULUŞ SERMAYESİ NE KADAR ?
Şirketin 50 milyon lira olan kuruluş sermayesi , Özelleştirme Fonu'ndan karşılandı .
Tamamı ödenmiş olan bu sermayeyi temsil eden paylar Özelleştirme İdaresi Başkanlığına ait ve şirketin hisse senetleri nama yazılı .
Türkiye Varlık Fonu Yönetimi Anonim Şirketi ile bağlı şirket veya iştirakleri ile fon ve bünyesinde kurulacak alt fonları kapsayan 3 yıllık stratejik yatırım planı yönetim kurulu tarafından hazırlandı ve Bakanlar Kurulu'nun onayıyla yürürlüğe girdi . \nFONUN KAYNAĞI NE ?
Türkiye Varlık Fonu'nun kaynakları , Özelleştirme Yüksek Kurulunca özelleştirme kapsam ve programında bulunan ve fona devrine karar verilen kuruluş ve varlıklarla Özelleştirme Fonu'ndan fona aktarılmasına karar verilen nakit fazlasından oluşuyor .
Gerçekleştirilen faaliyetler neticesinde elde edilen , tescile tabi olabilen diğer her türlü değer , ilgili siciline veya kütüğüne Türkiye Varlık Fonu adına tescil edildi .
KİM DENETLİYOR ?
Şirket ve şirket tarafından kurulacak diğer şirketler , Türkiye Varlık Fonu ve kurulacak alt fonlar bağımsız denetime tabi ve şirket , Sermaye Piyasası Kanunu kapsamında kurumsal yönetim düzenlemelerine uyuyor .
Türkiye Varlık Fonu'nun mal varlığı ile şirkete yönetilmek üzere devredilen varlık ve haklar şirketin mal varlığından ayrıldı . \nFONUN YÖNETİM KURULU'NDA KİMLER VAR ? \nTürkiye Sicil Gazetesi'ndeki bilgiye göre , Türkiye Varlık Fonu Yönetim Kurulu Üyeliklerine ise Yiğit Bulut , Kerem Alkin , Himmet Karadağ ve Oral Erdoğan atandı .
Varlık Fonu Yönetim Kurulu Başkanlığı'na ise Mehmet Bostan atanmıştı . \nEN BÜYÜK VARLIK FONLARI ( milyar dolar )
1 - Norveç : 8852
8852 - Çin : 8143
8143 - BAE : 7924
7924 - Kuveyt : 5925
5925 - S. Arabistan : 576\ " KAMU VARLIKLARI SATILMAK İÇİN FONA DEVREDİLMEDİ\ " \nTürkiye Varlık Fonu Yönetim Kurulu Başkanı Mehmet Bostan , Varlık Fonu’yla ilgili merak edilenleri anlattı .

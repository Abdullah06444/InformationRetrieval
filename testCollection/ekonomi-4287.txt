Türkiye'nin ilk nükleer enerji santrali olacak Akkuyu Nükleer Güç Santrali'nin ( NGS ) üçüncü güç ünitesinin temeli yarın atılacak .
Santralin ilk ünitesinin 2023'te , diğer 3 ünitenin ise birer yıl arayla 2026 sonuna kadar faaliyete geçirilmesi planlanıyor .
Türkiye'nin en büyük yatırımları arasında bulunan Akkuyu NGS'de üçüncü ünitenin temel atma törenine Cumhurbaşkanı Recep Tayyip Erdoğan ve Rusya Federasyonu Devlet Başkanı Vladimir Putin video konferans yöntemiyle katılacak .
Türkiye ve Rusya arasında Mayıs 2010'da imzalanan anlaşma kapsamında Mersin'in Gülnar ilçesine bağlı Büyükeceli bölgesinde yapımı devam eden santralin ilk ünitesinin temeli 3 Nisan 2018'de atıldı .
Geçen yıl nisan ayında ikinci ünitenin temelinin atılmasıyla çalışmaların hız kazandığı sahada , üçüncü ünitenin inşaat lisansı kasımda alındı ve temel atma töreni için geri sayım başladı .
Her biri 1200 megavatlık 4 reaktörden oluşacak ve toplam 4 bin 800 megavat kurulu güce sahip olacak santralin ilk ünitesinin Türkiye Cumhuriyeti'nin 100. yılının kutlanacağı 2023'te devreye alınması hedefleniyor .
Kalan 3 ünitenin de birer yıl arayla 2026 sonuna kadar faaliyete geçmesi planlanıyor .
4 BİN KİŞİLİK İSTİHDAM Ana lisans ve izinlerin tamamlandığı projede , dördüncü ünitenin inşaat lisansı için başvuru ise geçen yılın mayıs ayında yapıldı .
Son ünite olan dördüncü ünitenin inşaat lisansının bu yıl içinde alınması bekleniyor .
İstihdam oranı proje aşamalarına göre değişen Akkuyu NGS'de , inşaatın en yoğun olduğu dönemde yaklaşık 15 bin , işletme döneminde ise 4 bin kişiye istihdam sağlanması planlanıyor .
Sıfır emisyonla , çevreye zararlı sera gazı salımı yapılmadan , kesintisiz elektrik üretilebilecek santralin 60 yıl olarak planlanan işletme ömrünün 20 yıl daha uzatılma imkanı bulunuyor .
Tam kapasite devreye girdiğinde yılda yaklaşık 35 milyar kilovatsaat elektrik üretecek santralin , Türkiye'nin elektrik talebinin yüzde 10'unu karşılaması öngörülüyor . \ " PROJE PLANA UYGUN ŞEKİLDE İLERLİYOR\ "
Ankara Üniversitesi Nükleer Bilimler Enstitüsü Müdürü Prof. Dr. Niyazi Meriç , bir nükleer enerji santralinin planlamasıyla kurulması arasında geçen sürenin ortalama 10 yıl olduğunu söyledi .
Meriç , bu sürenin ortalama 4 yılının inşaat süresi olduğunu ifade ederek , \ " Yarın üçüncü ünitenin yapımına başlanıyor olması projenin plana uygun şekilde devam ettiğini gösteriyor\ " dedi .
Akkuyu NGS ile başlayan bu sürecin Türkiye'deki nükleer bilim ve teknolojisine sağlayacağı kazanımlara dikkati çeken Meriç , şunları kaydetti : \ " Nükleer 70 yıldır dünyada gelişmiş ülkelerin kullandığı ve sürekli farklı boyutlarda gelişen bir teknoloji . Bu teknolojiye sahip olmak istiyorsanız bir yolunu bulmanız gerekiyor . Bir teknolojiyi geliştirmek için insan kaynağına ihtiyaç vardır . Türkiye , 1950'lerden bu yana insan kaynağı yaratabilmek için yurt dışına doktora öğrencileri gönderdi . Bu öğrencilerden çoğu Türkiye'de böyle bir teknoloji olmadığı için çok farklı alanlarda doktoralarını yaptılar . Akkuyu NGS'nin yapımının tamamlanması Türkiye'deki bilim insanlarını ve teknoloji şirketlerini bu alanda çalışmaya motive edecektir . \ "

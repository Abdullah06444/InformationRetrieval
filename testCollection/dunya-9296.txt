ABD Başkanı Donald Trump , Biden yönetimine geçiş için gerekli prosedürlerin başlatılması amacıyla ilgili kuruma tavsiyede bulunduğunu açıkladı .
Son dakika haberi !
ABD Başkanı Donald Trump , ülkenin 46. başkanı seçilen Joe Biden yönetimine geçiş için gerekli prosedürlerin başlatılması amacıyla ilgili kuruma tavsiyede bulunduğunu bildirdi .
Trump , 3 Kasım'da yapılan ve Biden'in zaferiyle sonuçlanan başkanlık seçimlerine ilişkin Twitter hesabından açıklamalarda bulundu .
ABD'de federal kurumlar arasındaki organizasyon ve başkanlık geçiş işlemlerinden sorumlu olan hükümete bağlı yarı özerk kurum Genel Hizmetler İdaresi ( GSA ) Başkanı Emily Murphy'e ülkesine bağlılığı için teşekkür eden Trump , bugüne kadar Biden yönetimine geçiş süreci başlatılmadığı için Murphy'nin taciz ve tehditlere maruz kaldığını belirtti .
Trump , \ " Bizim seçimlere yönelik davamız güçlü şekilde devam ediyor . Kavgamızı sürdüreceğiz ve üstün geleceğimize inanıyorum ancak ülkemizin çıkarlarını korumak adına , Emily'e ve ekibine , geçiş süreci için ilk prosedürleri başlatmalarını tavsiye ettim . Aynı tavsiyeyi kendi ekibime de verdim . \ " ifadesini kullandı .
GSA'DEN BIDEN'A MEKTUPÖte yandan GSA Başkanı Murphy , Biden'e geçiş sürecine başlayabileceklerine ilişkin mektup gönderdi .
Murphy mektupta , resmi geçiş sürecini ertelediği süre boyunca Beyaz Saray'ın hiçbir baskısı altında kalmadığını belirterek , \ " ( Geçiş sürecini erteleme ) Bu kararı hukuka ve ortadaki gerçeklere dayanarak , bağımsız olarak aldığımı bilmenizi isterim . Geçiş sürecinin zamanlaması konusunda Beyaz Saray'dan ya da yönetimin herhangi başka bir organından doğrudan ya da dolaylı hiçbir baskı görmedim\ " ifadelerini kullandı .
GSA'nın görevinin ülkenin başkanını seçmek ya da seçim sonucunu onaylamak olmadığının altını çizen Murphy , \ " Kanunlarda belirtildiği üzere , bazı eyaletlerde seçim sonuçlarının tasdik edilmesi ve davalarda çıkan kararları da göz önüne alarak , seçim sonrası kaynaklara ve hizmetlere bundan sonra ulaşabileceğinizi bildirmek isterim . \ " değerlendirmesinde bulundu .
BIDEN MEMNUNİYETLE KARŞILADIABD başkanlığına seçilen Joe Biden'ın , Donald Trump yönetiminin , kendisi ve ekibinin geçiş süreci için federal kurumlardaki kaynak ve hizmetlere erişimine onay vermesini memnuniyetle karşıladığı bildirildi .
Biden'ın geçiş ekibi tarafından yapılan açıklamada , federal kurumlar arasındaki organizasyon ve başkanlık geçiş işlemlerinden sorumlu Genel Hizmetler İdaresinin ( GSA ) Biden - Harris yönetimine sorunsuz ve barışçıl geçiş için gereken kaynak ve desteği sağlayacağı belirtildi .
Bu karar doğrultusunda federal kurumlarda geçiş sürecinin resmi olarak başlayacağına dikkat çekilen açıklamada , \ " Bugün bu karar , salgını kontrol altına almak ve ekonomimizi tekrar yoluna sokmak dahil ülkemizin karşı karşıya olduğu zorluklarla mücadeleye başlamak için gerekli bir adım\ " ifadesi yer aldı .
Açıklamada , geçiş ekibinin ilerleyen günlerde federal yetkililerle yeni tip corona virüs ( Covid - 19 ) salgını ve ulusal güvenlik konularını görüşmeye başlayacağı kaydedildi .
Açıklamada , Biden'ın , Donald Trump yönetiminin , kendisi ve ekibinin geçiş süreci için federal kurumlardaki kaynak ve hizmetlere erişimine onay vermesini memnuniyetle karşıladığı belirtildi .
ABD'de 3 Kasım'da yapılan 59. başkanlık seçimlerini resmi olmayan sonuçlara göre 306 delegeyle Biden kazanmış , Trump ise 232 delegede kalmıştı .
Seçimlerde hile olduğunu iddia eden Trump , seçim sonuçlarını kabul etmediğini açıklamış ve hukuki yollara başvuracağını belirtmişti .

ABD , Avrupa ve Asya'daki klinik deney Ebola ilacı Remdesivir'in corona virüs hastalarının hızlı iyileşmesine yardımcı olduğunu ortaya koydu .
İlacı alanlar 11 günde iyileşiyor .
ABD Ulusal Alerji ve Bulaşıcı Hastalıklar Enstitüsü Başkanı Fauci son araştırmanın Remdesivir ilacının , corona virüsü hastalarının yüzde 31 daha hızlı iyileşmelerini sağladığını söyledi .
ABD Ulusal Alerji ve Bulaşıcı Hastalıklar Enstitüsü Başkanı Anthony Fauci , yeni tip corona virüs ( Covid - 19 ) salgınının tedavisi için yapılan klinik testlerde alınan sonuçların \ " oldukça iyi haberler\ " taşıdığını söyledi .
Beyaz Saray Covid - 19 ile Mücadele Görev Gücü'nün üyesi de olan Fauci , Beyaz Saray'da düzenlenen basın toplantısında yapılan test çalışmalarına ilişkin değerlendirmelerde bulundu .
Fauci , yapılan uluslarası araştırmalara göre Amerikan Gilead ilaç şirketinin ürettiği \ " Remdesivir\ " adlı anti - viral ilacı alan Covid - 19 hastalarının \ " plasebo\ " alan hastalara kıyasla yüzde 31 oranında daha hızlı iyileştiğini belirtti .
Fauci , " Yüzde 31'lik bir rakam , bitirici yüzde 100'lük bir sonuca göre çok yüksek sayılmasa da ilacın bu virüsü engellediğine dair oldukça önemli deliller taşımaktadır . Bu ilaç Ccvid - 19 virüsünü tedavi etme kabiliyetine ulaşmamızın kapılarını aralıyor\ " dedi .
Fauci , Remdesivir'in Covid - 19 bağlantılı ölüm oranlarına yaptığı etkinin daha fazla analiz edilmesi gerektiğini de vurguladı .
ABD , AVRUPA VE ASYA'DAKİ HASTALARA KLİNİK DENEY İlaç şirketi Gilead Sciences tarafından Ebola hastalarının tedavisinde kullanılmak üzere geliştirilen Remdesivir'in Covid - 19 hastaları üzerindeki etkisini araştıran klinik çalışmaya ABD , Avrupa ve Asya'dan 1063 hasta dahil edildi . \ " Plasebo\ " yönteminin kullanıldığı klinik araştırma bu ilaçla tedavi edilen hastaların 11 gün içerisinde iyileştiğini ortaya koydu .
Psikolojik bir etki yapan \ " plasebo\ " verilen hastaların ise 15 günde iyileştikleri görüldü .
İlacın ölüm oranları üzerinde ise çok büyük bir etkisinin olmadığı gözlemlendi .
Remdesivir ilacı alan hastalarda görülen ölüm oranı yüzde 8 olurken , bu rakamın yüzde 11,6 oranla \ " plasebo\ " alan hastalara göre kısmen daha düşük çıktığı görüldü .
OXFORD ÜNİVERSİTESİ TEMKİNLİ İngiltere'deki Oxford Üniversitesi de yeni tip corona virüs ( Covid - 19 ) salgınını önleyecek ilaç ve aşıyı bulmak için önemli çalışmalar yapıyor .
Oxford Üniversitesi viroloğu Peter Horby klinik deneylerin tam sonucunun beklenmesi gerektiğini vurgulayarak temkinli konuştu .
İlk gelen sonuçlarla ilgili görüşlerini de dile getiren Horby , \ " Harika bir sonuç ve Covid - 19'la savaşta inanılmaz bir yenilik\ " dedi .
KLİNİK DENEYDE PLASEBO İLE YENİ İLAÇ KARŞILAŞTIRILDI İlaç şirketlerinin , çeşitli hastalıkların tedavisi için ortaya çıkarılan yeni bir ilacı denerken etkilerini anlayabilmek için hastaların bir kısmına ilacı , diğer bir kısmına ise daha çok psikolojik bir etki yapan \ " plasebo\ " verdikleri biliniyor .
Hastaların hangi hapı aldıklarını bilmediği bu süreçte , araştırmacılar , ilacın ve \ " plasebo\ " nun sonuçlarını karşılaştırarak yeni ilacın etkisi ve yan etkisini belirliyor .
RESMİ İLAÇ RUHSATI BULUNMUYOR Anti - viral özelliği olan Remdesivir Ebola , MERS , SARS ve Marburg hastalıklarına karşı ilaç şirketi Gilead tarafından geliştirildi .
Ancak Remdesivir'in şu ana kadar resmi olarak ilaç ruhsatı bulunmuyor .
Bu yöndeki klinik deneylerin artırılması ve sonuçların bu ilaca yeni bir statü kazandırması bekleniyor .
VİDEO : ABD'DE CAN KAYBI 61 BİNİ GEÇTİ

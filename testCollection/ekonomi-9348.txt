İran'da yaptırımların neden olduğu ekonomik baskılar nedeniyle serbest piyasada rekor seviyeye ulaşan dolar 3 Kasım'da ABD'de yapılan başkanlık seçimlerini Joe Biden’in kazanması ile son 5 günde yüzde 14 değer kaybetti .
İran'da serbest döviz piyasasını izleyen \ " bonbast . com\ " un verilerine göre , serbest piyasada 1 ABD dolarının satış fiyatı , son 5 günde 29 bin 100 tümenden 24 bin 900 tümene kadar düştü .
Euro ise , 29 bin 565 tümenden işlem görüyor .
ABD başkanlık seçimlerinin yapıldığı 3 Kasım'da dolar 29 bin 100 tümenden , avro ise 34 bin 110 tümenden işlem görüyordu .
Böylece , dövizin aylardır yükseliş trendinde olduğu İran'da Joe Biden’in başkanlık yarışını kazanması ile son 5 günde , dolar tümen karşısında yüzde 14 , avro ise yüzde 13 değer kaybetti .
İran'da 1 ABD doları , ocak ayının başında 13 bin 350 tümen civarında işlem görüyordu .
1 Ekim'de ise dolar ilk kez 30 bin tümeni aştı .
Ülkede doların Nisan 2018'de 4 bin tümenden 6 bin 100 tümen seviyelerine çıkması üzerine , tümenin döviz kurlarına karşı değer kaybını önlemek amacıyla 10 Nisan 2018'de dolar 4 bin 200 tümen olarak sabitlenmiş ve ülkede devlet kuru ile serbest piyasa kuru olarak iki ayrı döviz kuru ortaya çıkmıştı .
ABD yönetiminin Mayıs 2018'de Kapsamlı Ortak Eylem Planı ( KOEP ) olarak adlandırılan nükleer anlaşmadan tek taraflı çekilerek , İran'a yönelik yaptırımları geri getirmesinden sonraki süreçte ülkede döviz fiyatları artış eğilimini sürdürdü .
DONALD TRUMP ŞİMDİ NE YAPACAK ?

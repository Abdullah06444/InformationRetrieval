SON DAKİKA HABERİ : AB Liderler Zirvesi bildirisinde AB'nin Türkiye ile kademeli , orantılı ve geri dönülebilir şekilde işbirliğini geliştirmeye hazır olduğu kaydedildi . AB Liderleri Türkiye ile Gümrük Birliği anlaşmasını güncelleştirme arzularını dile getirdiler . Bildiride Türkiye'ye mülteciler çerçevesinde mali yardımı devam ettirme taahhüdünde bulunuldu .
Son dakika haberi !
Avrupa Birliği ( AB ) Liderler Zirvesi'nde ekonomi , göç , toplumlar arası temas ve seyahat gibi konularda Türkiye ile iş birliğinin güçlendirilmesi kararlaştırıldı .
Video konferans yöntemiyle düzenlenen AB Liderler Zirvesi'nin bildirisinde Türkiye ile ilgili kısım , zirve toplantısı devam ederken yayımlandı .
Liderlerin bildirisinde , AB'nin Doğu Akdeniz'in istikrarlı ve güvenli olmasında , ayrıca Türkiye ile iş birliği ve karşılıklı çıkara dayanan bir ilişkide çıkarı bulunduğu vurgulandı .
Doğu Akdeniz'de gerginliğin düşmesinden , Türkiye ile Yunanistan arasında görüşmelerin başlamasından ve Kıbrıs sorununun çözümüne yönelik görüşmeler yapılacak olmasından duyulan memnuniyetin dile getirildiği bildiride , şu ifadeler yer aldı : \ " Gerginliğin düştüğü mevcut durumun devam etmesi ve Türkiye'nin yapıcı şekilde çalışması şartıyla ve önceki AB Konseyi sonuçlarında belirlenen koşullara bağlı olarak son dönemdeki daha olumlu dinamiği güçlendirmek için AB , ortak ilgi alanlarında iş birliğini geliştirmek üzere Türkiye ile kademeli , orantılı ve geri dönülebilir şekilde çalışmaya ve hazirandaki AB Konseyi toplantısında daha fazla karar almaya hazırdır . \ "
GÜMRÜK BİRLİĞİ'NİN GÜNCELLENMESİAB liderleri , AB Komisyonunu Gümrük Birliği'nin tüm üye ülkelere etkili şekilde uygulanması sağlanarak uygulamadaki mevcut zorlukları ele almak üzere Türkiye ile görüşmeleri yoğunlaştırmaya davet etti .
Liderler , buna paralel olarak AB Konseyi'ni de Gümrük Birliği'nin güncellenmesi için yetki üzerinde çalışmaya davet etti .
Bildiride , \ " Kamu sağlığı , iklim , terörle mücadele ve bölgesel konular gibi karşılıklı ilgi alanlarında Türkiye ile yüksek düzeyli iş diyaloğu başlatmaya hazırız . AB Komisyonu'nu , Türkiye ile halklar arasında temas ve seyahat konularında iş birliğinin nasıl güçlendirileceğini araştırmaya davet ediyoruz\ " denildi .
Bildiride , Türkiye'ye \ " yeni provokasyonlardan ve uluslararası hukuku ihlal edecek tek taraflı adımlardan\ " kaçınması çağrısı yapılarak , böyle bir durum halinde AB'nin ve üye ülkelerin çıkarlarını savunmak , ayrıca bölgesel istikrarı korumak için eldeki araçların ve seçeneklerin kullanılması konusunda kararlı olunduğu belirtildi .
SURİYELİLERE YARDIM DEVAM EDECEKTürkiye'nin 4 milyon civarında Suriyeliye ev sahipliği yapmasının takdirle karşılandığı belirtilerek , \ " AB'nin mültecilere ve ev sahipliği yapan topluluklara yardımının devam etmesi konusunda mutabıkız . AB Komisyonu'nu Türkiye'nin yanı sıra Ürdün , Lübnan ve bölgenin diğer yerlerindeki Suriyeli mülteciler için finansmanın devamı konusunda AB Konseyi'ne teklif sunmaya davet ediyoruz\ " ifadesine yer verildi .
Bildiride , göç yönetimi ve AB’nin bütün göç yollarına ilişkin kapsayıcı stratejisinde Türkiye ile iş birliğinin güçlendirilmesi gerektiğine dikkati çekilerek , özellikle sınır koruma , yasa dışı göçle mücadele , düzensiz göçmenlerin geri dönüşü ve iltica talebi reddedilenlerin Türkiye’ye gönderilmesinin , AB - Türkiye mutabakatına uygun biçimde ve ayrım yapılmaksızın uygulanmasının önemine işaret edildi .
AB Konseyi'nin Kıbrıs konusunda anlaşmazlığın Birleşmiş Milletler ( BM ) Güvenlik Konseyi kararlarına uygun biçimde giderilmesine bağlı olduğu belirtilen bildiride , AB’nin gözlemci olacağı ve BM himayesinde yeniden başlanacak müzakerelerin sabırsızlıkla beklendiği , müzakereleri aktif biçimde destekleneceği ve BM'nin İyi Niyet Misyon Ofisi'ne temsilci atanacağı kaydedildi . \ " HUKUKUN ÜSTÜNLÜĞÜ VE TEMEL HAKLAR ENDİŞE KONUSU\ "
Bildiride , hukukun üstünlüğü ve temel hakların asıl endişe konusu olduğu , siyasi partilerin ve medyanın hedef alınması ve yakın zamandaki diğer kararların insan haklarına yönelik gerilemeyi temsil ettiği , bunun Türkiye’nin demokrasiye saygı yükümlülüğüne , hukukun üstünlüğüne ve kadın haklarına aykırı olduğu savunularak , bu alanlarda diyaloğun AB - Türkiye ilişkilerinin ayrılmaz bir parçası olmayı sürdürdüğü ifade edildi .
HAZİRAN ZİRVESİNDE YENİDEN GÖRÜŞÜLECEKAB liderleri , Türkiye ve bölgedeki tüm aktörlerin Libya , Suriye , Güney Kafkaslar gibi bölgesel krizlerde çözüme yönelik olumlu katkı sunmasını beklediklerini vurguladı .
Düzenlenmesi teklif edilen Doğu Akdeniz Konferansı konusunda ise AB Dış İlişkiler ve Güvenlik politikası Yüksek Temsilcisi Josep Borrell'in çalışmalarını ilerletmesi istendi .
Bildirinin sonunda , \ " Gelişmeleri yakından izlemeye devam edeceğiz ve ortaklarımızla koordineli bir yaklaşım arayışı içinde olacağız . AB Konseyi , bu konuyu hazirandaki toplantısında tekrar ele alacak\ " denildi .

Salgının etkilerini ortadan kaldırmak için çıkarılacak olan ekonomik reform paketinde ‘illerde yatırım ofisleri kurulması’ projesinin yer alması planlanırken öncelikli sektörlerde yerli üretime destek verilecek .
Yatırımcılara yeni alanlar açılacak .
Kamuda tasarruf adımları daha titiz takip edilecek .
Ayrıca kısa çalışmanın da haziran ayına kadar uzayabileceği belirtiliyor .
Hükümetin , pandeminin ve ekonomik krizin yarattığı sorunları ortadan kaldırmak için başlattığı reform çalışmaları şekillenmeye başladı .
Ekonomi alanında atılacak adımların başında yatırımın teşvik edilmesi , yerli ve yabancı yatırımcıya yeni alanlar açılması ve kamunun azami tasarruf etmesi geliyor .
Pandemi nedeniyle geciken veya yapılamayan bazı ödemelerin bir kez daha ertelenmesi de gündemde bulunuyor .
Hürriyet gazetesinden Nuray Babacan'ın haberine göre Hazine ve Maliye Bakanlığı’nın tüm kesimleri dinleyerek oluşturduğu ekonomik öncelikler çalışması birden fazla başlıktan oluşacak .
TOBB gibi kurumların özellikle hukuki alanda yaşanan sorunların çözümü için dile getirdikleri öneriler değerlendirilirken , diğer yandan , yatırım alt yapısı ve sektör bazında bazı önceliklerin belirleneceği öğrenildi .
Bu alanda yapılan çalışmanın ana başlıkları şöyle : YATIRIM OFİSLERİPakette , yıllardan beri dile getirilen “illerde yatırım ofisleri kurulması” projesinin yer alması planlanıyor .
Yerli ve yabancı yatırımcılara , gittikleri ilde önderlik edecek olan bu ofisler , stratejik konum , güçlü ve uygun kaliteli iş gücü , geniş bölgesel pazarlar oluşturmak isteyenlere kolaylıklar sağlayacak .
Yatırımcıların , işlemlerin tek elde yürütülmesine ilişkin alt yapı oluşturulacak .
Bir yatırımcı o ilde fabrika kurmak istiyorsa , muhatabı yatırım ofisi olacak .
İLK TAKSİT SIKINTISIAyrıca , vergi borcu yapılandırılmasından yararlananların borçlarına ilişkin ilk taksitlerini 1 Mart’a kadar yatırmaları gerekiyor .
Taksitlerini yatırmayanların yapılandırmaları bozuluyor .
İş dünyasından ilk taksiti yatırma süresinin 6 ay ertelenmesine yönelik talepler geldiği öğrenildi .
Maliye Bakanlığı’nın bu konuda bir çalışma yaptığı , ilk taksitini yatırmayanların bir kereye mahsus olmak üzere yapılandırmalarının bozulmamasının planlandığı belirtiliyor .
ERTELEME TALEPLERİPandemi nedeniyle yaşanan ekonomik krizden kaynaklanan bazı taleplerin hükümete iletildiği bu alanlarda yeni ertelemelere gidilebileceği öne sürülüyor .
Kısa çalışma ödeneğinin mart sonuna kadar son kez uzatıldığının açıklanmasına rağmen , bu uygulamanın sona ermesi durumunda toplu işten çıkarmalar yaşanabileceğine ilişkin şikayetlerin partiye iletildiği öğrenildi .
Uygulamanın haziran sonuna kadar uzatılması taleplerinin değerlendirildiği belirtiliyor .
SEKTÖREL DESTEKDışa bağımlılığı azaltmak ve cari açığı düşürmek için Türkiye’nin en büyük ithal kalemleri masaya yatırıldı .
Daha önce de sık sık dile getirilen bu çalışma , sektörel bazda devam edecek .
Yatırım yapacaklara bedelsiz arsa , vergi indirimleri , ucuz kredi sağlanması gibi olanaklar yaratılacak .
Başta , kimya ve ilaç sanayi , yarı iletken elektronik ürünler , makine ve teçhizat , gıda sanayi , motorlu kara taşıtlar olmak üzere 5 sektöre öncelik verilecek .
Türkiye’nin en fazla kimya ve ilaç sanayiine bağımlılığın yüksek olduğu belirtildi .
Pandemi süreci de bu alana öncelik verilmesini sağlayacak .
KAMUDA TASARRUF ÇALIŞMASIEkonomik reform çalışmalarının önemli bir ayağını kamu tasarrufunun oluşturduğu belirtildi .
Bu kapsamda acil olmayan , tüm yatırımlar durduruldu .
Araç alımı gibi aciliyeti olmayan işler ertelendi .
Hazine ve Maliye Bakanlığı’nın ayrıca kamu disiplini ve hangi alanlarda tasarrufa gidilebileceği konusunda yeni bir çalışma yaptığı dile getirildi .
KÜRESEL PİYASALARDA RÜZGAR NEDEN DÖNDÜ ?

Galatasaray Teknik Direktörü Fatih Terim , Medipol Başakşehir'de forma giyen milli futbolcu İrfan Can Kahveci'yle ilgilendiklerin , oyuncunun da kendilerine gelmek istediğini söyledi .
Terim , Süper Lig'in 18. haftasında Türk Telekom Stadı'nda oynanan ve 6-0 kazandıkları Gençlerbirliği müsabakasının ardından düzenlenen basın toplantısında açıklamalarda bulundu .
Sarı - kırmızılı takımın teknik direktörü , elde ettiği galibiyetten dolayı futbolcularını tebrik ederek , \ " Pandemi döneminde ve milli takımlardan dönüşlerde en büyük darbeyi yiyen biz olduk . 10-11 oyuncumuzu kaybettik . Oradan itibaren 2 maça üst üste aynı 11'i çıkaramıyoruz . Bugün Emre Akbaba ile 3 orta sahamız vardı . Hepsini de sahaya sürdük . Eksik kaldığımız zamanlarda kimsenin aklında ya da hayalinde olmayan oyunculara değişik roller vererek maçlar oynadık . Artık herhalde bugün 7 Türk ile oynadığımız için yerli ve yabancı mevzusu da kapanmıştır . Oyuncularımı kutluyorum . Çok iyi oynadılar , çok iyi mücadele ettiler . Gençlerbirliği'nin de oynama isteğini takdirle karşılıyorum . \ " diye konuştu .
Transferle ilgili gelen soru üzerine Terim , \ " İrfan Can'ı istiyoruz . İrfan Can'ın da bizi istediğini biliyoruz . Önemli , genç ama tecrübeli , yetenekli bir oyuncu . Sayın Başkanımız ve Abdurrahim bey , Göksel Başkan ile görüştü ama henüz kolay alınacak bir sonuç değil . Daha resmi görüşmeler devam edebilir . Bunlar gayet doğaldır . Konuşulur , olur olmaz ama daha resmi , daha ciddi şeyler yapmalıyız . \ " ifadelerini kullandı .
Terim , ayrıca maç sonrası yayıncı kuruluşa yaptığı açıklamada Medipol Başakşehir'den Edin Visca'yı ve Monaco'da oynayan eski futbolcuları Henry Onyekuru'yu da istediğini belirtti .
Terim , yayıncı kuruluşa yaptığı açıklamada verdiği ismin Mısır'ın Zamalek takımında oynayan 23 yaşındaki santrfor Mustafa Muhammed olduğunu dile getirdi . \ " OMAR'IN YERİNE TRANSFER DÜŞÜNMÜYORUZ\ "
Fatih Terim , yılbaşı gecesi havai fişek kazası yaşayan Omar Elabdellaoui'nin yerine transfer düşünmediğini söyledi .
Sağ bek oyuncusu olarak kadroda Martin Linnes ve Şener Özbayraklı'nın olduğunu hatırlatan sarı - kırmızılı takımın teknik direktörü , \ " Omar , bizim çok kıymetli bir oyuncumuzdu . İnşallah en kısa sürede hem sağlığına hem de formasını kavuşur . Canla başla hepimiz yanındayız . İlk dakikalarda da oradaydık . Dün de gittim . İnşallah bu işi başaracak . Bütün isteği , hırsı ve yüreğiyle uğraşıyor . Onun eksikliğini Martin ve Şener ile kapatacağımızı düşünüyorum . Bugün Şener kendisine her zaman formayı rahat rahat vereceğimizi gösterdi . Bu kadar süre oynamayıp birden bire bu performansı göstermesini ve Emre Taşdemir'i kutlamak lazım . Herhangi bir şey düşünmüyoruz . \ " yorumunda bulundu . \ " YÖNETİMİMİZİN ÖNEMLİ İŞLER YAPACAĞINA İNANIYORUM\ "
Fatih Terim , maç öncesi UEFA ile Finansal Fair Play anlaşması kapsamında satmadan oyuncu alamama cezasının 1 Ocak'ta sona erdiği şeklindeki ifadelerini düzelterek , anlaşmanın haziranda sona erdiğini kaydetti .
Cezasından dolayı 4 maçtır basın toplantılarına katılamadığını aktaran Terim , \ " Herhalde mikrofonu biraz yadırgadım . Kayıtlara geçmesi için söylüyorum . Yönetimin söylediği doğrudur . Sene sonundan kastımı sezon sonu demem lazımdı . Sezon sonu da haziran olduğuna göre yönetimimiz haklı . Bu , elimizden gelenin fazlasını yapmamıza engel değil . Bolluk içinde veya imkanlar fazla gibi bir durum yok . Bütün müsait olmayan şartlara rağmen yönetimimizin önemli işler yapacağına inanıyorum . \ " değerlendirmesinde bulundu . \ " FALCAO , OYNASA DA OYNAMASA DA BİZİM KIYMETLİ OYUNCULARIMIZIN BAŞINDADIR\ "
Tecrübeli teknik adam , sakatlıklar nedeniyle birçok maçı kaçıran Radamel Falcao'nun önemli bir marka olduğunu , vereceği her karara saygı duyacaklarını söyledi .
Kolombiyalı futbolcuya İspanya'da tedavi olması için izin verdiğini anlatan Terim , \ " Falcao , önemli bir isim , marka . Talihsizlikler yaşıyor . İspanya'da tedavi görmesi için izin verdim . Hem karakterli bir futbolcu hem de iyi bir insan . Faydalı olamadığı ve talihsizlikler yaşadığı için herkesten fazla rahatsız olduğunu biliyorum ve buna inanıyorum . Bu hesaplamalar hiç doğru değil . Falcao ile İspanya'ya gitmeden önce 40-45 dakika görüşme yaptık . İyileşirse bu forma her zaman onundur . Başka tasarrufu olursa ona da saygı duyacağız . Falcao , oynasa da oynamasa da bizim kıymetli oyuncularımızın başındadır . \ " açıklamasını yaptı . \ " SKOR İLE TRANSFERİN BİR İLİŞKİSİ YOK\ "
Son dönemdeki skorların transfer politikalarıyla ilgili olmadığını aktaran Terim , şöyle devam etti : \ " Skor ile transferin bir ilişkisi yok . Bundan 3-4 gün önce 4-3 mağlup olduk . Teknik adamlar , yöneticilerle teknik ve idari olarak bir plan yaparlar . Temmuzdan bu yana baktığımızda özellikle orta sahamızda orjinal mevkisi orta saha olan oyuncu eksiğimiz net olarak görülüyor . Bugün de elimdeki orta sahaların üçünü de sahaya sürdüm . Emre Akbaba , bugün verdiğim rolde hiç oynamamıştı . Onu da çok başarılı buldum . Daha önce 10 numara olarak bildiğimiz Emre bugün orta sahada üçlünün solunda oynayan bir orta saha gibi görev yaptı . Bazı mevkilere ve değişime ihtiyacımız var . Geri dönüşü olan oyunculara yatırım yapıyoruz . Yoksa 6-0 müthiş bir netice ama eksiklerimizi görmemize engel bir sonuç değil . İhtiyacımızı çok net olarak berliledik ve bu listeyi verdik . \ "
Fatih Terim , transfer edecekleri oyuncuların iyi işler yapacağına ve kaliteli isimler olacağına inandığını belirterek , \ " Mesut , önemli bir isim ve futbolcu . İsmi de çok büyük bir futbolcu . Bize gelen oyuncularımızın da çok büyük işler yapacağına , önemli isimler olacağına inanıyorum . Daha 15-20 günümüz var . Bakalım neler olacak . \ " şeklinde görüş belirtti .

Milli Eğitim Bakanlığınca ( MEB ) , 15 Şubat'tan itibaren kademeli başlatılacak yüz yüze eğitime ilişkin usul ve esaslar belirlendi .
Buna göre , ortaokul 8. sınıflarda yüz yüze eğitime geçecek , ortaokul 5 , 6 ve 7. sınıflarda tüm dersler uzaktan eğitim yoluyla işlenmeye devam edilecek . İlkokul , ortaokul ve imam hatip ortaokullarındaki yüz yüze ve uzaktan eğitimlerde bir ders 30 dakika , teneffüsler ise 10'ar dakika olacak Milli Eğitim Bakanı Ziya Selçuk imzasıyla illere gönderilen yazıda , ilkokul ve ortaokullardaki yüz yüze eğitimle ilgili bilgilere yer verildi .
Bu kapsamda 15 Şubat itibarıyla , \ " birleştirilmiş sınıf uygulaması yapılan okulların tamamı , köy ve benzeri seyrek nüfuslu yerleşim yerlerinde il / ilçe hıfzıssıhha kurullarının il ve ilçe milli eğitim müdürlükleri iş birliği içinde alacağı kararlar doğrultusunda tüm ilkokul ve ortaokullar ile tüm bağımsız anaokulu ve özel eğitim anaokullarında haftada 5 gün yüz yüze eğitime geçilecek . 1 Mart'tan itibaren ise tüm resmi ve özel ilkokullarda ve bu ilkokulların bünyesindeki ana sınıfları ile özel eğitim sınıflarında , haftada 2 gün yüz yüze eğitim yapılacak , tüm resmi ve özel ortaokullar ile imam hatip ortaokullarının 8. sınıflarında da yüz yüze eğitime başlanacak . 8. sınıflarda yüz yüze eğitim yapılacak günler ile eğitime başlama ve bitiş saatleri okul yönetimleri tarafından öğretmenlerle birlikte belirlenecek . Ortaokul 5 , 6 ve 7. sınıflarda tüm dersler uzaktan eğitim yoluyla işlenmeye devam edilecek . Özel Eğitim ve Rehberlik Hizmetleri Genel Müdürlüğüne bağlı ilkokul ve ortaokul kademesinde eğitim veren özel eğitim okulları ve özel eğitim anasınıfları ile diğer okullar bünyesindeki özel eğitim sınıflarında da 1 Mart itibarıyla haftada 5 gün yüz yüze eğitim yapılmaya başlanacak . Bilim ve Sanat Merkezleri de programları dahilinde yüz yüze eğitime geçecek . Öğrenciler müfredatın tamamından sorumlu olacak . Yüz yüze eğitim saatleri dışındaki diğer saatlerde uzaktan eğitim yoluyla dersler işlenmeye devam edilecek . Bu durumdaki öğrenciler , EBA TV , EBA canlı ders ve harici canlı ders canlı ders uygulamaları gibi yollarla uzaktan eğitim almayı sürdürecek . Yüz yüze eğitim için çocuğunu okula göndermek istemeyen veliler , okul müdürlüklerine yazılı başvuru yapabilecek . Yüz yüze eğitime gelmeyen öğrenciler devamsız sayılmayacak . İlkokul , ortaokul ve imam hatip ortaokullarındaki yüz yüze ve uzaktan eğitimlerde bir ders 30 dakika , teneffüsler ise 10'ar dakika olacak .

Dolar - euro kaç TL ?
Dolar kuru en son ne kadar oldu ?
Bankalararası piyasada döviz kurlarında son durum .
Beklentilere paralel gelen faiz kararı sonrasında dolar ve euro kurlarında kayda değer bir hareketlilik yaşanmadı .
Haftanın açılışında 7,50'nin üzerine tırmandıktan sonra 7,40'lara doğru çekilen dolar / TL , bugün Merkez Bankası'nın faiz kararı sonrasında 7,36'nın hemen üzerinde değerleniyor .
Dün 9 liranın altında kapanan Euro / TL ise 8,96 civarında hareket ediyor .
Merkez Bankası , 2021 yılının ilk Para Politikası Kurulu toplantısının ardından yüzde 17 olan politika faizinde değişikliğe gitmediğini açıkladı .
TCMB önceki bir önceki toplantısında faizi beklentilerin üzerinde artırarak , yüzde 15'ten yüzde 17'ye çıkarmıştı .
AVRUPA MERKEZ BANKASI , FAİZ ORANLARINI DEĞİŞTİRMEDİTCMB'nin PPK toplantısının yanı sıra Avrupa Merkez Bankası da , piyasa beklentileri doğrultusunda , faiz oranları ve Pandemi Acil Varlık Alım Programı'nda ( PEPP ) değişikliğe gitmedi .
ECB'den yapılan açıklamada , politika faizinin sıfır , mevduat faizinin yüzde eksi 0,50 ve marjinal fonlama faizinin de yüzde 0,25'te sabit bırakıldığı bildirildi .
Bankanın , piyasa koşullarına uyumlu para politikası duruşunu yeniden teyit etmeye karar verdiği belirtilen açıklamada , ECB'nin tüm para politikası araçlarını ayarlamaya hazır olduğu vurgulandı .
Açıklamada , 10 Aralık 2020'de 500 milyar euro artırılarak 1 trilyon 850 milyar euroya çıkarılan PEPP'te alımlara bu büyüklükle devam edileceği ve ECB'nin varlık alım programının aylık 20 milyar euro olarak sürdürüleceği kaydedildi .
PEPP'in en azından Mart 2022'ye kadar devam edeceği belirtilen açıklamada , ECB'nin net varlık alımlarının , Covid - 19 krizinin sona erdiği kararı verilene kadar devam edeceği vurgulandı .
Açıklamada , \ " enflasyonun görünümünün yüzde 2 hedefine yeterince yaklaşana kadar faiz oranlarının mevcut ya da daha düşük seviyelerde kalacağı\ " mesajı da tekrarlandı .
Uzmanlar , yeni tip corona virüs ( Covid - 19 ) salgını ve aşılamaya ilişkin gelişmelerin de piyasaların gündeminde olduğunu dile getirdi .

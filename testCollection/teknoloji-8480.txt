Son yıllarda çıkardığı iPhone modellerinde parmak izi taramasına ( Touch ID ) yer vermeyen Apple geri adım atmaya hazırlanıyor .
2017 yılında tanıttığı iPhone modellerinde parmak izi teknolojisinin fişini çeken Apple yıllardır tercihini yüz tanıma teknolojisinden yana kullanıyor .
Yaklaşık 4 yıldır tanıttığı yeni modellerde tercihini Face ID özelliğinden yana kullanan ABD merkezli teknoloji şirketi bu adım sonrası ' home ' tuşuna da veda etmişti .
Son yıllarda sürekli gündeme gelen Touch ID özelliğinin geri geleceği iddiası bir kez daha gündemde .
Bu sefer iddianın sahibi Bloomberg .
Bloomberg'in şirkete yakın kaynaklara dayandırdığı haberine göre , yeni iPhone modellerinde hem Face ID hem de Touch ID özelliklerine yer verilecek .
Özellikle corona virüs pandemisi sonrası maskelerin hayatımıza girmesi sonrası Face ID özelliğini kullanmak bir hayli zorlaşmıştı .
Son dönemde pek çok kullanıcı bu nedenle parmak izi özelliğinin geri gelmesini yönünde taleplerini dile getirmeye başladı .
Apple'ın bu talbe yanıt verip vermeyeceğini görmek için eylül ayında yapılması beklenen lansmanı beklememiz gerekecek .
Zira şirket henüz konu ile ilgili resmi bir açıklamada bulunmadı .

Türk futbolunda fark yaratan , tarihe kazınan başarılara imza atan , mesleğinin olgunluk çağında yıldız bir isim o .
Emre Belözoğlu , eşi Tuğba Belözoğlu ve üç çocuğuyla birlikte NTV’ye konuk oldu , Tuğba Dural ile eski bayramları , futbol serüvenini , başarısının sırlarını , " Futbolun asi ismi " olarak tanınmasının nedenlerini ve eşine , ailesine duyduğu tutkuyu anlattı .
Tuğba Dural’ın eski bayramlara dair hatıralarını sorduğu Emre Belözoğlu , " Bayramlar her geçen sene bir öncekini aratıyor . Benim çocukluğum İmrahor , Yedikule’de geçti . Kısa bir dönem Zeytinburnu’na taşındık . Çok küçük bir Rum mahallesinde büyüdüm . Özellikle Ramazan’da sokaklara yayılan sofralar , herkesin beraber açtığı iftarlar , sahurlar ve yine herkesin komşuluk ilişkisinden çok aile ilişkisiyle bayramlaştığı sabah namazından sonraki anlar aklımda kalmıştır " diye anlattı . \ " BU KONUDA TUTUCUYUM\ "
Emre ve Tuğba Belözoğlu çiftinin üç çocuklu güzel bir ailesi var .
Ömer Akif , Zeynep Neda , Meryem Leyla .
Çocuklarının isimlerini Emre Belözoğlu kendisinin koyduğunu söyleyerek " Bu konuda biraz tutucuyum sanırım . İsim konusunda , özellikle çocukların çok doğru isimler alması gerektiğine inanıyorum . Anlamlarının olmasına , karakterli insanların isimlerini seçmeye gayret ettim . Ömer’i Hazreti Ömer’den dolayı seçtim . Neda’yı , Osmanlıca bir isim olduğu için koydum . Meryem’i de , en iffetli kadın Meryem olduğu için istedik " dedi . \ " TUĞBA'YI RÜYAMDA GÖRMÜŞTÜM\ "
" Emre ve Tuğba Belözoğlu çiftinin tanışma hikayeleri ilk görüşte aşk mıydı ? "
Emre Belözoğlu anlattı : " Ben Tuğba’yı çok daha önce , tanışmamızdan dört - beş sene önce rüyamda görmüştüm . Hiç tanımıyordum . Gördüğümde onu bir yerden hatırladığım aklıma geldi . Tanıştıktan 15-20 gün sonra ona kendisini rüyamda gördüğümü söyledim . Hatta ilk tanıştığımızda üzerindeki kıyafeti dahi rüyamda görmüştüm " dedi . \ " ANTREMANA ÇIKABİLMEM İÇİN 4 KİLO VERMEM GEREKTİ\ " Arda Turan’ın da Atletico Madrid’te oynadığı dönemde fiziksel olarak değiştiğini , çok kilo verdiğini belirten Tuğba Dural’a , Emre Belözoğlu katıldığını belirtti ve kendi tecrübesini anlattı .
" İspanya ligi çok zor bir lig ; hem teknik hem fiziksel anlamda çok hazır olmanız gerekiyor . Arda’yı da çok iyi hazırladılar ; Atletico Madrid’te mükemmel seneler geçirdi . Barcelona’da da öyle . Şöyle bir anımı anlatayım : Atletico Madrid’e ilk geldiğimde imza attım , kilo ve yağ testlerim yapıldı . 75,5 kilo çıktım ; Fenerbahçe’de oynadığım kiloya yakın bir kiloydu . Bana hoca , ‘Bizde oynaman için değil , antrenmana çıkman için 71,5 kiloya düşmen gerekiyor . Bir ay süre veriyoruz sana’ dedi . Bir sporcu için dört kilo vermek çok zordur . Sadece antrenmana çıkabilmek için bir ayda o kiloyu vermiştim " dedi . \ " DEĞİŞTİRMEK İSTEMİYORUM\ "
Tuğba Dural , kendisini asi görüp görmediğini sorduğunda , Emre Belözoğlu samimiyetle yanıtladı : " Çok küçük yaşlarda çok büyük sorumluluklar alıyorsunuz . Bir anda kendinizi çok başka bir yerde buluyorsunuz . Ben profesyonel olarak bu mesleğe 16 yaşında başladım . 12-13 yaşlarında da yine asi bir oyuncuydum saha içinde . Kaybetmeyi sevmeyen , elinden geldiğince sahada her şeyini veren . Okulun bahçesinde bile böyle bir çocuktum . Bunu değiştiremiyorum , değiştirmek de açıkçası hiç istemiyorum . Çünkü bu beni sahaya hala motive eden en asil duygum . Kaybetmeyi sevmiyorum . Bu bana bazen hatalar yaptırdı . Hiç istemediğim diyaloglara girmek zorunda kaldım . Eve geldiğimde , çok samimi söylüyorum , bazen sinirden gözyaşı döktüğüm zamanlar da olmuştur " dedi .
EMRE BELÖZOĞLU KENDİNE ÖRNEK ALDIĞI İSİMLERİ AÇIKLADI

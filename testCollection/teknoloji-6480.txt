NASA tarafından 30 Temmuz 2020'de Mars'ta yaşamın izlerini aramak üzere gönderilen Perseverance uzay aracı , Kızıl Gezegen'e ulaştı .
20 kamera ve mini helikopteriyle Mars'ta yaşamın izlerini sürecek olan Perseverance , Jezero Krateri'ne indi .
Peki , Perseverance neden Mars'a gönderildi , görevi nedir ? işte ayrıntılar .
Amerikan Havacılık ve Uzay Ajans’ının ( NASA ) bir ton ağırlığındaki Rover tipi uzay aracı Perseverance , Doğu Amerika yerel saati ile 15.55'te Mars'ın Jezero Kraterine indi .
7 ayda 470 milyon kilometre yol katederek Mars'a ulaşan Perseverance , Kızıl Gezegen'de geçmiş hayat izlerini araştıracak .
Perseverance'ın Mars yüzeyine sorunsuz inişinin ardından NASA , 1970'lerde Mars'a ulaşmayı başaran Viking aracından sonra ilk kez , direkt olarak geçmiş yaşam belirtilerini bulma fırsatı yakalamış oldu .
PERSEVERANCE NE DEMEK ?
NASA'nın Mars Keşif Programı kapsamında hazırlanan ve içerisinde " Ingeunity " isimli helikopter drone içeren Perseverance , İngilizcede ' Azim ' anlamını taşıyor .
Ingenuity ise ‘Yaratıcılık - Marifet ' anlamına geliyor .
PERSEVERANCE ( AZİM ) GÖREVİ NEDİR ?
NASA'nın bir ton ağırlığındaki Rover tipi uzay aracı Perseverance , yaklaşık 7 aylık yolculuğun ardından , Mars'ta yaşamın izlerini sürmek amacıyla Jezero Kraterine indirildi .
Perseverance ile 2012'de Gale Kraterine indirilen Curiosity aracı arasında büyük farklar olduğunu belirten NASA yetkilileri , Mars'ın yeni misafirinin görevi olan bilimsel araştırmaları yapabilmesi için çok özel enstrümanlarla donatıldığını belirtiyor .
Üzerinde 20 kamera ve bir çift mikrofon olan Perseverance'ın Dünya'ya çok sayıda özel görüntü yollaması beklenirken , araçta bulunan ve kamera çekim kabiliyeti olan bir mini helikopterin de uçurulmaya çalışılacağı belirtildi .
20 kamera ve mini helikopteriyle Perseverance uzay aracı , gezegensel yaşanabilirliğin mümkün olup olmadığı , Marsa yaşamın potansiyelinin değerlendirilmesi ve erişilebilir jeolojik malzemelerdeki biyolojik imzaların korunması dâhil olmak üzere yüzeydeki jeolojik süreçlerin araştırılması görevini üstlenmektedir .
Perseverance uzay aracı , Jezero Kraterinde olası mikrobiyal yaşamın izlerini sürecek ve Mars'tan toprak ve taş örnekleri toplayacak .
VIDEO : NASA KAŞİFİ KIZIL GEZEGENE İNDİ

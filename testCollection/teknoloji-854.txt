Meksika kökenli bir tür semender olan \ " aksolotl\ " , Türk bilim insanlarına kanser , sinir sistemi ve kalp ile ilgili hastalıkların yeni tedavi yöntemleri konusunda umut ışığı oldu .
Vücutlarının çeşitli parçalarını ve uzuvlarını yeniden üretebilme yeteneğine sahip , nesli tükendiği için ancak özel laboratuvarlarda yaşamlarına devam edebilen aksolotllar , embriyolarının büyüklüğüyle bilimsel araştırmalara elverişli oluşu ve kansere yakalanma olasılığının çok az olması dolayısıyla bilim insanlarının dikkatini çekiyor .
Medipol Üniversitesi Rejeneratif ve Restoratif Tıp Araştırmaları Merkezi ( REMER ) Kurucu Başkanı Prof. Dr. Gürkan Öztürk , AA muhabirine yaptığı açıklamada , 300 kadar aksolotlın bir yıl önce ABD'de bulunan Kentucky Üniversitesi'nden uzun uğraşlar sonucu Türkiye'ye getirildiğini söyledi .
Merkezin 4 yıl önce kurulduğunu belirten Öztürk , dünyanın farklı üniversitelerinde akademik çalışmalarını tamamlamış ya da halen devam ettiren 30'a yakın bilim insanıyla , ellerindeki bini aşkın aksolotl üzerindeki bilimsel çalışmalarını sürdürdüklerini dile getirdi .
Aksolotlların embriyonik dönemden yetişkin döneme geçebilecek bir hayvan olabilmesine rağmen bu dönemden hiç çıkamadıklarına dikkati çeken Öztürk , \ " Bu özelliğiyle anne karnında sıfırdan bütün özelliklerini tamamlıyor , hiç doğmamış gibi . Çünkü doğduğu zaman vücut yapısı değişecek . Örneğin bir uzvu , koptuğunda 1-2 ayda uzayabiliyor\ " dedi .
Hayvanlar üzerinde yüksek yenilenme becerilerinden dolayı insanlar için sinir sistemi , doku ve organ hastalıkları ile kalp ve damar hastalıklarına yönelik yeni tedavi yöntemleri geliştirme üzerine araştırmalara odaklandıklarını anlatan Öztürk , \ " Örneğin trafik kazasında omuriliği zedelenmiş , kopmuş bir insan , ömür boyu felce mahkum demektir . Şu anda hiç bir tedavisi yok . Biz , bu hayvanın omuriliğinin nasıl tamir olduğunu bulabilirsek , buradan çıkacak sonuçları insanlarda yeni tedavi yöntemleri olarak kullanabiliriz . Bu hayvandan elde edeceğimiz omurilik hücrelerinin farenin omurilik hasarına fayda edip etmeyeceğini test edeceğiz . Hayvandaki iyileşme kapasitesini , insana yakın bir memeli modeline taşıyabilecek miyiz , onun üzerinde çalışıyoruz\ " diye konuştu . \ " KANSERE YAKALANMA ORANI 10 KAT DAHA AZ\ "
Aksolotlların ortalama 15 yıl yaşadığını söyleyen Öztürk , ilk 3 ayın ardından hayvanların araştırma çalışmalarına dahil edilebildiğini kaydederek , hayvanların çok nadir olarak kansere yakalanmalarından dolayı kanser araştırmalarında ayrı bir öneme sahip olduğunu ifade etti .
Kanser araştırmalarının genellikle embriyonik özelliklerle bağdaştırıldığını anlatan Öztürk , bir hücrenin ne kadar embriyonik döneme yakınsa o kadar kanserleşme riski taşıdığını , aksolotlların ise embriyonik dönem geçirmesine rağmen kansere yakalanma oranlarının diğer hayvanlara göre en az \ " bin kat\ " daha düşük olduğuna vurgu yaptı .
Öztürk , sözlerine şöyle devam etti : \ " Bir hücre , hem embriyonik oluyor hem de nasıl kansere yakalanmıyor ? Bu hayvanlarda kanseri engelleyici birtakım mekanizmalar olmalı . Şimdi bunun üzerinde çalışmalara başladık . Bu hayvanda kanserden koruyucu bir mekanizma var mı , şimdilik bunu merak ediyoruz . \ "
Aksolotlların küçük balık , kurt ve böcekle beslendiğini aktaran Öztürk , bu hayvanların gözleri pek iyi görmediği için yaşamlarını sürdürdükleri 15-16 derecedeki sularda dalgalara göre hareket ettiğini anlattı .

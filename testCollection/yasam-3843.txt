Engelli gençlerden oluşan Yara ( r ) lı Ceylanlar Kulübü'nün kurucularından Prof. Dr. Mim Kemal Öke , engellilere müzik , ritim , kukla ve folklor gibi eğitimler vererek , onları topluma kazandırmayı hedefliyor .
Kendisini \ " engelli dostu\ " olarak tanımlayan Öke , engelli gençlere kulüpte , Afrika davulları , Latin tumbalar , bendirler , sema ve Türk musikisinde kullanılan vurmalı çalgıları da öğretiyor .
Aile , Çalışma ve Sosyal Hizmetler Bakanlığına bağlı Metin Sabancı Spastik Çocuklar Bakım ve Rehabilitasyon Merkezi'nde engelli gençlere eğitim veren Öke , salgın nedeniyle engellilerle müzik , ritim , kukla ve diğer eğitimlerine online devam ediyor .
Prof. Dr. Mim Kemal Öke , yaptığı açıklamada , Yara ( r ) lı Ceylanlar Kulübü'nü down sendromlu kızı Nazlı'dan dolayı kurmaya karar verdiğini söyledi .
Kızı Nazlı'nın ergenlik dönemine geldiğinde , onu depresyondan çıkarmak amacıyla müzik , ritim terapilerinin iyi geleceğini duyduğunu anlatan Öke , \ " Nazlı'yı o konuda yetiştirmeye başladım . Sadece Nazlı'yla değil ama Nazlı gibi olan çocuklara da bu konuda bir şekilde eğitim vermeye başladım . Onlara yaralı ceylanlar diyordum ama yararlı ceylanlar olarak kendilerini kanıtladılar . Yani asıl yaralı ceylanlar bizleriz , onlar bize iyiliği , güzelliği öğrettiler . \ " dedi . \ " ONLARLA KONUŞTUKÇA MORAL BULUYORUZ , MANEVİYATIMIZ YERİNE GELİYOR\ "
Prof. Dr. Öke , yaklaşık 5 yıldır engelli gençlerle çalışmalar yaptıklarını dile getirerek , onların öğrenciyken şimdi öğretmen olduğunu , müzik terapiyi artık onların öğrettiğini aktardı .
Kulüpteki öğrencilerin eğitimine öncelikle ritimle başladıklarını anlatan Öke , şöyle devam etti : \ " Yani Afrika davulları , Afrika davullarından itibaren Latin tumbalar , oradan bendirler ve Türk musikisinde kullanılan vurmalı çalgıları öğretmeye başladık her birine ayrı ayrı . Buna bağlı olarak da bu usullerle çalınabilecek olan türküleri , şarkıları ve ilahileri . Bundan sonraki aşamada işin folklorüne ve dansına geçmeye başladık . Tangosundan tutun semasına kadar bu çocuklara farklı etkinlikler yaptırmaya başladık . Pandemi nedeniyle çocuklarla temasımız azaldı . Bir süre artık birbirimizi göremez olduk ama bunu online yapmaya karar verdik . Gönülden o kadar beraberiz ki onların özel bir misyonu var . Koronavirüs sürecinden sonra da insanların toplumla sosyalleşmesi ancak onların değmesiyle olacaktır . Onlarla konuştukça moral buluyoruz , maneviyatımız yerine geliyor . \ "
Mim Kemal Öke , engelli gençlere verdiği müzik ve ritim eğitiminin hepsini yaptıklarını ancak bunların arasında çok tesirli olanın tasavvuf musikisi ve sema olduğunu kaydetti . \ " NAZLI'NIN NE KADAR BÜYÜK NİMET OLDUĞUNU ONUNLA YAŞAYARAK ANLADIM\ "
Kızı Nazlı'yla çok mutlu bir hayatı olduğunu vurgulayan Öke , duygularını şöyle anlattı : \ " Onun sayesinde çok güzel bir dünyayı tanıdım , bana dünyaya niye geldiğimi hatırlattı . Kendimin anlamını bulmayı hatırlattı . O benim Şems'im . Hazret - i Mevlana için Şems neyse benim hayatımda Nazlı da bir Şemslik yapmıştır . Onun için hayatta başınıza gelen sıkıntılara , üzüntülere kendinizi kaptırmak veya düşmek yerine ayağa kalkın . Bunda da mutlaka bir hayır , hikmet vardır . Bunu bir şekilde avantaja çevirmeye çalışın . Nazlı ilk doğduğunda onun büyük bir külfet olabileceğini düşünüyordum ama ne kadar büyük bir nimet olduğunu onunla yaşayarak anladım . En büyük saadet kaynağım oldu diyebilirim . \ "
Öke , kızının down sendromlu olmasının , kendisinde özel eğitime muhtaç çocuklara yardımcı olabilmek için katalizör etkisi yaptığına işaret ederek , \ " Benim sosyal , girişken , hiperaktif bir tarafım vardır . Kendi kızımla uğraşırken bunu sadece tekelimde kısıtlamak yerine yaymanın gerekliliğine inandım . Ben öyle düşünmüştüm , bunu bir şekilde paylaşmak durumundaydım , paylaştıkça bu sevgi , iyilik , güzellik arttı . Paylaştıkça Mim Kemal'in kemali arttı belki de . Ben öyle sanıyorum . \ " diye konuştu .
İnsanın engellerinin kalbinde olduğunu söyleyen Öke , insanların büyüdükçe çok gerçekçi bakış açısıyla çıkarcı olduğunu dile getirdi .
Prof. Dr. Öke , engellilerin sevgiyi hatırlattığına dikkati çekerek , \ " Onlar bizim hocalarımız aslında . Nazlı da Türkiye'nin en genç profesörünün hocası oldu . Bu çocuklar halen beni eğitiyor . \ " dedi .
Konuşma sırasında zaman zaman duygulanan Mim Kemal Öke , öğrencilerinin kendisine sürpriz doğum günü partisi hazırlanmasına ilişkin , şunları söyledi : \ " 65 yaşıma girdim ama 65 gibi hissetmiyorum , o başka . Ben insanların başkalarını kollayarak , severek , başkalarıyla paylaşarak , bir şey vererek daha mutlu olacağına hep inanmışımdır . Hayatta hiçbir zaman vazgeçmedim . ( Sürpriz doğum günü kutlaması ) Hiç beklemediğim bir andı . Çocukların sevgisini görüyorsunuz . Onun için bir şekilde iyilik ölmedi . Ne koronavirüs öldürebilir bunu ne vahşi kapitalizm ne de içimizdeki nefis . \ "
Mim Kemal Öke , engelli çocuğu olan ailelere şu tavsiyede bulundu : \ " Önce kendilerini düştükleri çukurdan kurtarsınlar . Belki Canabıhak onlara özel bir dokunuşta bulunuyor burada , onu anlamaya çalışsınlar . Onunla barışsınlar , barıştıktan sonra etraflarına dönsünler ve kendi gibi bu çukura düşenlere de el uzatıp oradan çıkarmaya çalışsınlar . İnanın , hep Nazlı'ya bakışımda şunu yapmaya çalıştım , onu normal aleme kazandırayım , normal çocuk gibi vesaire tarzında kendi tarafıma çekmeye çalıştım . Bir gün geldi belki de 12 , 13 yaşındaydı ben , ' Niye böyle yapıyorum . Onun dünyasına girsem , bir de orayı keşfetsem , oraya baksam , belki orası daha tatlıdır . ' dedim . Hakikaten öyle oldu . \ " \ " ENGELLİLERE HER TÜRLÜ DESTEĞİ SUNAN BİR DEVLET KONUMUNA GELDİK\ "
İstanbul Aile , Çalışma ve Sosyal Hizmetler İl Müdür Yardımcısı Mustafa Kök de kentte şu anda 54 civarında otistik , spastik , zihinsel , bedensel ve ruhsal engelliye resmi ve özel bakımlarda hizmet sunduklarını belirterek , rehabilitasyon merkezlerinde yatılı hizmet sundukları engelli sayısının yaklaşık 3 bin olduğunu aktardı .
Ağır engelli olup yakınları tarafından bakılan engellilerin sayısının yaklaşık 80 bin olduğunu dile getiren Kök , \ " Onlara bakan yakınlarına da evde bakım maaşı dediğimiz maddi desteği sunuyoruz . İstanbul'daki sayımız 77 bin civarında . Engellilerin yakınlarına da Bakanlık olarak yaklaşık 1550 lira civarında her ay ödeme yapıyoruz . Allah devletimize zeval vermesin , daha önce engelli sayısını dahi bilmeyen bir ülkeyken şu anda engellilere gündüzlü , yatılı , maddi ve manevi her türlü desteği sunan bir devlet , bir Bakanlık konumuna geldik . \ " ifadelerini kullandı .
ARŞİV : POLİS , ENGELLİ ADAMI BÖYLE KURTARDI

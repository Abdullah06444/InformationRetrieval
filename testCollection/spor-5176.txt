SON DAKİKA : Ziraat Türkiye Kupası son 16 turunda Galatasaray , Yeni Malatyaspor'u penaltı atışları sonucunda eleyerek adını çeyrek finale yazdırdı .
Ziraat Türkiye Kupası son 16 turunda normal süresi 0-0 , uzatma bölümleri 1-1 tamamlanan maçta penaltı atışlarında Yeni Malatyaspor'a 7-6 üstünlük kuran Galatasaray çeyrek finale yükseldi .
73. dakikada Mustafa Eskihellaç'ın sağ kanattan kullandığı köşe vuruşuna iyi yükselen Ndayishimiye , topu kalenin solundan auta gönderdi .
80. dakikada Malatya temsilcisi gole Umut Bulut ile yaklaştı .
Sağ kanattan savunma oyuncularını çalımlayarak ceza sahasına sokulan Mustafa Eskihellaç , topu Umut Bulut'a aktardı .
Tecrübeli golcünün gelişine vurduğu meşin yuvarlak kaleci Fatih Öztürk'ten döndü .
Top , Luyindama tarafında uzaklaştırıldı .
84. dakikada gelişen Galatasaray atağında Linnes'in pasında kalenin sağında topla buluşan Emre Kılınç , şutunu çekti .
Kaleci Ertaç Özbir , ayağıyla kalesindeki önledi .
Karşılaşmanın normal süresi golsüz sona erdi .
GOLLER UZATMALARDA ATILDI101. dakikada Yeni Malatyaspor takımını öne geçiren golü kaydetti .
Orta sahada rakip savunmacılardan topu kapan Umut Bulut , ceza sahası yayı yakınlarında kaleyi cepheden gören bir pozisyonda sert bir şut çekti .
Meşin yuvarlak , kaleci Fatih Öztürk'ün sağından ağlarla buluştu : 1-0.115. dakikada sağ kanattan gelişen Galatasaray atağında ceza sahasının hemen içerisinde topla buluşan Kerem Aktürkoğlu , kaleye yüzünü döner dönmez çektiği şut , kaleci Ertaç Özbir'in kucağında kaldı .
120. dakikada Galatasaray beraberlik golünü Luyindama ile buldu .
Konuk ekibin ceza sahasının hemen dibinde sol kanatta kazandığı serbest vuruşta topun başına geçen Ömer Bayram'ın şutunda arka direkte topa iyi yükselen Luyindama , kalecinin solundan meşin yuvarlağı filelerle buluşturdu : 1-1.Maçın uzatma dakikalarında da eşitlik bozulmadı .
ÇEYREK FİNAL BİLETİ PENALTILARLA GELDİUzatma dakikalarında da eşitlik bozulmayınca penaltı atışlarına geçildi .
Galatasaray penaltıları kullanan Taylan Antalyalı , Ömer Bayram , Oğulcan Çağlayan , Diagne , Marcao , Etebo ve Emre Kılınç topu filelerle buluştururken , Muhammed Kerem Aktürk ise çerçeveyi tutturamadı .
Malatya ekibinde ise Ahmed Ildız , Lukoki , Chebake , Ndayishimiye , Wallace , Murat Akça atışları değerlendirdi .
Ev sahibi ekipte Mustafa Eskihellaç ve Jetmir Topalli'nin kullandığı penaltıları ise kaleci Fatih Öztürk kurtardı .
Galatasaray , penaltı atışlarında Yeni Malatyaspor'a 7-6 üstünlük kurarak kupada çeyrek finale yükseldi .

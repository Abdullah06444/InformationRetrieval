Tarım ve Orman Bakanı Bekir Pakdemirli , corona virüs tedbirleri kapsamında getirilen saat kısıtlamasına ilişkin , \ " Üretim ve imalat tesisleri saat sınırı olmadan açık kalabilecek . Küçükbaş ve büyükbaş hayvanları otlatanlar , arıcılık faaliyetini yürütenler , veteriner hekimler , bitkisel ve hayvansal ürünlerin üretimi , sulaması , işlenmesi , ilaçlaması , hasadı , pazarlanması ve nakliyesinde çalışanlar da yasaklardan muaf olacak\ " dedi .
Bakan Pakdemirli , video konferans yöntemiyle bakanlığa bağlı bölge ve 81 ilin tarım ve orman müdürleriyle istişare toplantısı düzenledi .
Pakdemirli , bölge ve il müdürlerinden illerindeki tarım ve hayvancılığın potansiyelini harekete geçirecek projeleri belirlemelerini ve bu projelere öncelik vermelerini istedi .
Ekim alanları , rekolte bilgileri , küçükbaş , büyükbaş hayvan sayıları gibi konuların yakından takip edilmesini ve illerdeki et , süt , yem , yem ham maddeleri , hububat fiyatları , meyve ve sebze fiyatları gibi tarım ürünleri fiyatlarının yakından takip edilmesini istedi .
2021 yılında , bu yıldan daha çok çalışmaları gerektiğini belirten Pakdemirli , şunları kaydetti : \ " Muhakkak ki her mevki , her makam , her unvan geçicidir . Kanunun , mevzuatın arkasına sığınmayın , bahane etmeyin , insanımızı eli boş göndermeyin . Bakanlığımızla ilgiliyse mutlaka ama mutlaka çözün , başka bakanlığı ilgilendiriyorsa da yine çözün , gidin görüşün , mutlaka çözün . Çünkü Cumhurbaşkanlığı Hükümet Sistemi , işte tam da bu etkileşim için , yani bürokrasiyi azaltmak , hızı artırmak , vatandaşın işini kolaylaştırmak için var . \ "
Pakdemirli , 150 binden fazla personelle 83 milyon vatandaşın gıdasını , havasını , suyunu , toprağını , ormanını koruyan , insanların en temel ihtiyaçları konusunda büyük sorumlulukları bulunan güçlü bir büyük bir bakanlık olduklarını belirterek , \ " İşimiz de gücümüz de saha\ " ifadesini kullandı .
Göreve geldiği günden bu yana 71 ili ziyaret ettiğine , 239 il programı ve 51 sektör buluşması gerçekleştirdiğine dikkati çeken Pakdemirli , daima sahada bulunmaya gayret ettiğini bildirdi .
Son iki yılda , çok büyük başarılara imza attıklarını kaydeden Pakdemirli , yeni tip corona virüs ( Covid - 19 ) salgınının yaygın etkilerini en aza indirmek için sürecin başından beri tüm imkanlarını seferber ettiklerini belirtti .
Pakdemirli , tarım ve gıda sektörünü ilgilendiren yeni tedbirlerin yer aldığı bir genelgenin yayımlandığına işaret ederek , şunları kaydetti : \ " Gıda sektöründe ; restoran ve pastane gibi yeme - içme yerleri 10.00-20.00 saatlerinde sadece paket servis hizmeti verecek şekilde açık olabilecek . Bununla birlikte , üretim ve imalat tesisleri saat sınırı olmadan açık kalabilecek . Küçükbaş ve büyükbaş hayvanları otlatanlar , arıcılık faaliyetini yürütenler , veteriner hekimler , bitkisel ve hayvansal ürünlerin üretimi , sulaması , işlenmesi , ilaçlaması , hasadı , pazarlanması ve nakliyesinde çalışanlar da yasaklardan muaf olacak , yani işlerini yürütebileceklerdir . \ " \ " TARIMSAL HASILA SON 2 YILDA YÜZDE 47 ARTTI\ "
Cumhurbaşkanlığı Hükümet Sistemi'yle , \ " tarım ve ormanın\ " tek bir bakanlık çatısı altında toplandığını hatırlatan Pakdemirli , \ " Bu sayede alınan hızlı kararlarla 2018 yılını yüzde 2,1 ve 2019 yılını ise yüzde 3,7 büyüyerek tamamladık . 2020 yılının ilk çeyreğinde ise sektörümüz , yüzde 2,6 ve ikinci çeyreğinde de yüzde 4 ile ilk altı ayda ortalama yüzde 3,5 büyüdü . \ " bilgisini paylaştı .
2002 yılında 37 milyar lira olan tarımsal hasılayı 277,5 milyar liraya çıkardıklarını aktaran Pakdemirli , son iki yılda ise hasılanın toplamda yüzde 47 arttığını bildirdi .
Bu yıl hayata geçirdikleri Dijital Tarım Pazarı'nın ( DİTAP ) yaklaşık 150 milyon liralık işlem hacmine ulaştığını ve sistemde 105 binin üzerinde kayıtlı alıcı ve satıcının bulunduğunu ifade eden Pakdemirli , sistemin yaygınlaşması için taşra teşkilatına önemli görevler düştüğünü kaydetti .
İsraf konusuna da değinen Pakdemirli , Türkiye'de her yıl 18,8 milyon ton gıdanın çöpe gittiğini vurgulayarak , bunun önüne geçmek için \ " Gıdanı Koru , Sofrana Sahip Çık\ " kampanyasını başlattıklarını anımsattı .
Pakdemirli , \ " Eğer , toplumsal farkındalık meydana getirebilir , yüzde 2'lik bir tasarruf sağlayabilirsek , 10 milyar liramızı çöpe atmamış oluruz . Bu rakam , 360 bin ailenin yıllık asgari geçimi demektir\ " değerlendirmesinde bulundu .
Pakdemirli , bu kapsamda \ " Söz Ver , Rekor Gelsin\ " sloganıyla hayata geçirdikleri kampanyayla şu ana kadar 700 bin vatandaşın gıdasını koruyacağına dair söz verdiğini aktardı . \ " 11 KASIM’DA 13,8 MİLYON FİDANI TOPRAKLA BULUŞTURDUK\ "
Geçen yıl başlattıkları ve halkın sahiplenerek büyük destek verdiği \ " Geleceğe Nefes , Dünyaya Nefes\ " kampanyasının da kalıcı hale geldiğini bildiren Pakdemirli , son 18 yılda yaklaşık 5,4 milyon hektar alanda çalışma yapılarak , 5,1 milyar fidanı toprakla buluşturduklarını , böylece 20,8 milyon hektar olan orman varlığını 22,7 milyon hektara çıkardıklarını kaydetti .
Bu yüzyılın stratejik sektörlerinden birisinin su olduğunu ve bu nedenle Bakanlık olarak 2021 yılını \ " Su ve Sulama Yatırımlarında Hamle Yılı\ " olarak ilan ettiklerini belirten Pakdemirli , son 18 yılda suya toplam 254 milyar liralık yatırım yaptıklarını , 2023 yılına kadar ise 100'ün üzerinde yer altı barajını ülkeye kazandıracaklarını ifade etti .

Okulların yarıyıl tatiline girmesine çok az bir süre kaldı .
Öğrenciler , başarı puanına göre karne ile verilecek takdir , teşekkür belgesi hesaplama işleminin nasıl yapılacağını merak ediyor .
MEB tarafından 25 Aralık 2020'de yapılan düzenlemede , ilkokul ve ortaokullarda ilk dönem karne notları belirlenirken sınav yapılmayacağı , yüz yüze yapılan mevcut sınavların ise geçerli olacağı duyurulmuştu .
25 Aralık 2020'de MEB tarafından yapılan açıklamaya göre , 2020-2021 eğitim ve öğretim yılının birinci dönemi ile sınırlı olmak kaydıyla dönem puanı belirlenirken , 1. 2. ve 3. sınıflarda dönem sonu işlemleri , ilgili yönetmelikte belirtildiği şekliyle uygulanmaya devam edecek , 4. sınıflarda ders etkinliklerine katılım puanlarının aritmetik ortalaması ile dönem puanı hesaplanacak .
5. 6. 7. ve 8. sınıflarda ders etkinliklerine katılım puanları ve varsa proje puanlarının aritmetik ortalaması ile dönem puanı hesaplanacak .
TAKDİR VE TEŞEKKÜR HESAPLAMASI NASIL YAPILIR ?
Okul öğrenci ödül ve disiplin kurulu , derslerdeki gayret ve başarılarıyla üstünlük gösteren , özürsüz devamsızlık süresi 5 günü geçmeyen , tüm derslerden başarılı olan , dönem puanlarının ağırlıklı ortalaması 70,00 ten aşağı olmayan ve davranış puanı 100 olan öğrencilerden ; 1 ) 70,00-84,99 arasındakileri teşekkür belgesi , 2 ) 85,00 ve daha yukarı olanları takdir belgesi , 3 ) Ortaöğrenim süresince en az üç öğretim yılının bütün döneminde takdir belgesi alanları üstün başarı belgesi ile ödüllendirir .

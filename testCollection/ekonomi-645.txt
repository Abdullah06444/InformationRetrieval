Kamu Denetçiliği Kurumu , vefat eden emekli anne ve babasından dolayı ölüm aylığı alan ancak evlendiği gerekçesiyle maaşı kesilen engelli kadına , tekrar aylık bağlanması için Sosyal Güvenlik Kurumu'na tavsiyede bulundu .
Eşinden 2010 yılında boşanan bir kadın , hayatını kaybeden Bağ - Kur emeklisi annesinden dolayı aylık almaya başladı .
Epilepsi hastalığı nedeniyle tedavi gören , psikolojik rahatsızlıklar yaşayan kadına , daha sonra bir üniversite hastanesinden yüzde 94 oranında engelli raporu verildi .
Bağ - Kur emeklisi olan ve vefat eden babasından dolayı da maaş almak isteyen kadın , ilgili Sosyal Güvenlik Kurumuna başvuruda bulundu .
Söz konusu idare , yüzde 60 ve üzerinde engelli olduğunun belirlenmesi halinde ölen annesinin yanı sıra babasından dolayı da aylık alabileceğini belirterek , başvurucu kadını hastaneye sevk etti .
Gönderildiği hastane tarafından yüzde 76 oranında engelli olduğu belirlenen kadın , bunun üzerine hem anne hem de babasından dolayı malul çocuk olarak , ölüm aylığı almaya başladı .
Malul kız çocuğu olarak anne ve babası üzerinden aldığı maaşın evlendiğinde kesilip kesilmeyeceğini ilgili kuruma soran kadına , cevabi yazıda malul çocukların evlenseler bile aylıklarının ödenmeye devam edeceği belirtildi .
Yeniden evlenen kadın , söz konusu aylıkları evlendiği gerekçesiyle kesilmesinin ardından , Kamu Denetçiliği Kurumuna başvuruda bulundu .
Kamu Denetçiliği Kurumu , başvurucunun malul çocuk statüsünde bağlanan aylığının evlenmesi sebebiyle kesilmesi yönündeki idari işlemin hukuka aykırı olduğunu vurgulayarak , söz konusu kesilen aylığın yeniden ödenmesi için Sosyal Güvenlik Kurumuna tavsiyede bulundu .
KARARDA NE DİYOR ?
Kamu Denetçiliği Kurumu , kararında , Sosyal Güvenlik Kurumu tarafından yayımlanan genelgede , \ " Ölüm aylığı kurum sağlık kurulu kararı ile çalışma gücünü yüzde 60 oranında yitirip malul olduğu anlaşılan kız ve erkek çocuklarına bağlanacaktır . Malul çocuklarda yaş , öğrencilik niteliği ve bekar olma şartları aranmaz\ " hükmünün yer aldığını belirtti .
İdare tarafından şikayet konusu işlemin yasal dayanağı olarak , 1479 sayılı Bağ - Kur Kanunu'nda evli malul kız çocuğunun aylık almayacağı yönünde hüküm bulunduğunun gösterildiği ifade edilen kararda , söz konusu kanunda açık bir hüküm bulunmadığı kaydedildi .
İdarenin yorum hatası yaptığının bildirildiği kararda , idarenin evli kız çocuklarına malul olsalar dahi gelir ya da aylık bağlanamayacağı yorumunu yaptığına dikkat çekildi .
Kararda , \ " Şikayet konusu yargı kararları incelendiğinde 18 yaşını doldurmuş çalışamayacak durumda malul olan çocuklara ölüm sigortasından aylık bağlanabilmesi için sosyal güvenlik kanunları kapsamında çalışmamaları , bu kanunlar kapsamında çalışmalarından dolayı gelir ya da aylık almamaları haricinde aranan bir şarttan bahsedilmediği görülmektedir . Bu itibarla yerleşik içtihatlara göre de malul kız çocuğunun evli olup olmaması aylık ya da gelir bağlanması açısından önem arz etmemektedir\ " ifadesine yer verildi .

TBMM’nin kuruluşunun 100. yılı şerefine İnkılâp Kitabevi tarafından yayımlanan Mustafa Kemal Atatürk’ün Mecli̇s Konuşmaları adlı kitapta , büyük önderimizin dönemin salgın ve bulaşıcı hastalıklarına karşı alınan önlemler ve verilen mücadeleyle ilgili sözleri adeta , dünya çapında etkisini gösteren Covid - 19 pandemisiyle mücadele ettiğimiz bugünlere ışık tutuyor .
Cumhuriyetimizin kurucusu Mustafa Kemal’in kaleme aldığı , 23 Nisan 1920’deki Büyük Millet Meclisi’ni açış konuşmasıyla başlayan Mustafa Kemal Atatürk’ün Mecli̇s Konuşmaları adlı kitap , TBMM’nin kuruluşunun 100. yılında İnkılâp Kitabevi tarafından yayımlandı .
Atatürk’ün 1920 ve 1938 yılları arasında yaptığı konuşmaları eksiksiz olarak sunan kitap , Cumhuriyet tarihimiz için eşsiz bir kaynak teşkil ediyor .
Mustafa Kemal Atatürk’ün konuşmalarında toplum sağlığıyla ilgili konulara değindiği bölümler ise adeta , dünya çapında etkisini gösteren Covid - 19 pandemisiyle mücadele ettiğimiz bugünlere ışık tutuyor .
1 Mart 1922’de yaptığı TBMM 1. Devre 3. Toplanma Yılını Açış Konuşması’nda ulu önder " Efendiler , milletimizi tam asayiş halinde yaşatmak , öncelikli emelimiz olduğu gibi , onun sıhhatine itina etmek ve mevcut vasıtalarımız nispetinde toplumsal acılarına çare bulmak da hükümetimizin vazifeleri cümlesindendir " diyerek bunu sağlamak için hekim sayısının çoğaltıldığı bilgisini aktarıyor . \ " AŞILAR ARTIK TAMAMIYLA MEMLEKETİMİZDE ÜRETİLMEKTEDİR\ "
Bulaşıcı hastalıkların , başgösterdikleri anda alınan tedbirlerle olduğu yerde yok edildiğini vurgulayan Atatürk sözlerini " Bulaşıcı hastalıklara karşı en kat’î tedbir olan aşılar artık tamamıyla memleketimizde üretilmektedir . Üç milyon küsur kişilik çiçek aşısının Sivas’ta üretilmiş olduğunu zikretmek bu konuda kâfi bir fikir verebilir . Memleketin malaryalı1 muhitlerinde kâfi miktarda kinin dağıtıldı . Frengi afetinin yok edilmesi için de mümkün olan meblağ sarf edildi . Ve toplumsal hastalıklar ile mücadelemizin daha verimli ve daha kapsamlı bir şekilde yapılması vasıtaları da hazırlanmıştır " şeklinde sonlandırıyor .
1 Mart 1923’te yaptığı TBMM 1. Devre 4. Toplanma Yılını Açış Konuşması’nda ise Mustafa Kemal Atatürk , salgın ve bulaşıcı hastalıklara karşı mücadelede doktorların ve sağlık çalışanlarının önemine vurgu yapıyor .
Salgın hastalıkların önlenmesi ve yayılmasının sınırlanmasına önemli çaba sarf edildiğini aktaran Atatürk’ün " Bu türlü hastalıklardan yalnız çiçek ile lekeli humma bazı bölgelerde sınırlı bir salgın şekli almak eğilimini göstermişse de , vaktiyle alınan ve devam edilen önleyici ve koruyucu tedbirlerle önlerine geçilmiştir " sözleri ise erken harekete geçmenin ve koruyucu önlemlerin önemine dikkat çekiyor .
ATATÜRK'ÜN AĞZINDAN SALGIN ÖNLEMLERİİnsanları koruma konusunda çok önemli olan aşıları hazırlayan Hıfzıssıhha müesseselerinin başarıyla çalışmalarına devam ettiğini ifade eden Atatürk konuşmasında , 1922’de Sivas’ta beş milyon kişilik çiçek aşısı ile 537 kilogram kolera ve 477 kilogram tifo aşıları üretildiğini bildiriyor .
Büyük önder , İstanbul ve Sivas’ın ardından üçüncü Hıfzıssıhha müessesesinin Diyarbakır’da açılmasına ve bu sayede uzak mesafeler kat edilmesinden doğan sakıncaların hafifletilmesine karar verildiğini de bu konuşmasında açıklıyor .
Atatürk konuşmasının sonunda ise " Salgın hastalıklar nispetinde mühim ve hatta memleketimizde bunlardan daha fazla tahribata sebep olan sıtma , frengi ve verem hakkında da tedbirler alınmasından geri durulmuyor " diyerek , bu hastalıklara karşı alınan önlemler hakkında bilgileri aktarıyor .
Kurtuluş Güran’ın sadeleştirerek yayıma hazırladığı Mustafa Kemal Atatürk’ün Mecli̇s Konuşmaları kitabında yer alan metinler , günümüz okurunun kolayca okuyup anlaması için sadeleştirilirken , dönemin söyleyiş özellikleri korunarak sadece bugün anlaşılmayan sözcüklerin günümüzdeki karşılıkları kullanıldı .
Mustafa Kemal Atatürk’ün Mecli̇s Konuşmaları , İnkılâp Kitabevi etiketiyle raflarda .

Milli Eğitim Müdürlüğü her sene bünyesinde olan okullardaki öğretmen ihtiyacını 1 yıllığına tamamlamak için ücretli öğretmen alımı yapıyor .
2020-2021 eğitim öğretim yılının başlamasına 1 ay kala adayların en çok merak ettiği konu ise ücretli öğretmenlik başvurusunun ne zaman başlayacağı ve şartlarının neler olduğu .
İşte tüm bilgiler …
Geçen sene normal şartlarda eylül ayında okullar açılmış olup , ağustos ayının sonunda ücretli öğretmenlik başvuruları başlamıştı .
Bu sene ise 31 Ağustos'ta açılacak 2020-2021 eğitim öğretim yılı için ücretli öğretmenlik başvurusunun Kurban Bayramı'ndan sonra ağustos ayının ikinci haftasında başlayacağı bekleniyor .
ÜCRETLİ ÖĞRETMENLİK BAŞVURU ŞARTLARI NELERDİR ?
- T. C vatandaşı veya KKTC vatandaşı olmak ,
- Öğretmenlik görevine engel olacak sağlık sorunu taşımamak ,
- Başvuru yapacak erkek bireyler için askerliğini yapmış , tecil ettirmiş veya muaf olmak ,
- Herhangi bir sosyal güvenlik kurumundan bağlanmış emeklilik , yaşlılık ya da malullük aylığı bulunmaması , - 657 sayılı Devlet Memurları Kanunu 48. maddesindeki genel şartları taşımak ,
- Devlet memurluğundan ya da öğretmenlikten ihraç edilmeyi gerektiren ceza almamış olmak .
- Ücretli öğretmenlik başvurusu için KPSS puanı şartı bulunmamakla birlikte , formasyon şartı bulunmamasına karşın formasyona sahip kişiler daha avantajlı olacak .
Başvuracak kişilerde özel olarak da şu şartların sağlanması gerekiyor :
- Eğitim Fakültesi , Mesleki Eğitim Fakültesi , Fen Fakültesi , Edebiyat Fakültesi , Fen - Edebiyat Fakültesi , Dil ve Tarih ve Coğrafya Fakültesi , İlahiyat Fakültesi , Güzel Sanatlar Fakültesi ve Beden Eğitimi ve Spor Yüksek Okulu'nun aşağıda alfabetik sıraya göre adları sayılan alanlarından mezun olanların başvuruları alınmaktadır .
- Eğitim Fakültelerinin Okul Öncesi Öğretmenliği alanı mezunlarının ihtiyacı karşılayamaması durumunda görevlendirilmek üzere , Ev Ekonomisi Yüksek Okulu , Meslek Yüksek Okulu ve Sağlık Hizmetleri Meslek Yüksek Okulu'nun sadece Çocuk Gelişimi bölümü mezunlarının başvuruları da alınmaktadır .
ÜCRETLİ ÖĞRETMENLİK BAŞVURUSU İÇİN GEREKEN BELGELER - Ücretli Öğretmenlik İçin Başvuru Dilekçesi - Diploma / Mezuniyet Belgesi / Çıkış Belgesinin Aslı ve Fotokopisi - Nüfus Cüzdan Fotokopisi - Sabıka Kaydı ( e - Devlet sisteminden alınabilir )
- Formasyon Belgesi / Ortaöğretim alan öğretmenliği tezsiz yüksek lisans belgesi Fotokopisi , ( Eğitim Fakültesi Mezunları hariç )
- KPSS Sonuç Çıktısı - Kurs / Seminer Belgesi

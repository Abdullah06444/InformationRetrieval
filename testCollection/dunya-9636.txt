SON DAKİKA HABERİ : Cumhurbaşkanı Recep Tayyip Erdoğan , Rusya Devlet Başkanı Vladimir Putin ile bir telefon görüşmesi gerçekleştirdi .
Son dakika haberi !
İletişim Başkanlığından yapılan açıklamaya göre , görüşmede , Türkiye - Rusya ilişkileri ile Dağlık Karabağ ve Suriye başta olmak üzere bölgesel gelişmeler ele alındı .
Cumhurbaşkanı Erdoğan , görüşmede , Dağlık Karabağ konusunda dün akşam kalıcı çözüme giden yolda doğru bir adım atıldığını belirtti .
Türkiye ve Rusya’nın beraber yoğun katkılarda bulunduğu bu önemli fırsatın heba edilmeden adil ve kalıcı bir barış ile bölgede istikrarın tesisi için kullanılması gerektiğini ifade eden Cumhurbaşkanı Erdoğan , gelinen noktada en önemli hususun Ermenistan’ın ateşkese ve ortak açıklamada kayıtlı taahhütlere uyması olduğunu vurguladı .
Cumhurbaşkanı Erdoğan , Türkiye’nin de , Ermenistan işgalinden kurtarılan topraklarında Azerbaycan tarafından belirlenecek bir mahalde tesis edilecek Ortak Merkez marifetiyle Rusya ile birlikte ateşkes için gözlem ve denetim faaliyetinde bulunacağını , dolayısıyla bu noktada Rus tarafına da önemli bir sorumluluk düştüğünü dile getirdi .
Cumhurbaşkanı Erdoğan , Ermenistan işgali nedeniyle Karabağ’ı terketmek zorunda kalan Azerbaycanlıların evlerine dönmesinin ve Azerbaycan - Nahçıvan arasında bir koridor açılmasının öneminin altını çizdi .
Dağlık Karabağ’ın , bölgesel çatışma ve krizlerin çözümünde Türkiye - Rusya iş birliğinin önemini gösterdiğini belirten Cumhurbaşkanı Erdoğan , aynı iş birliği ruhunun Suriye krizi için de yürütülmesi gerektiğini ve burada da benzer bir mekanizma kurabileceklerini ifade etti .

Gram altın 465 lira seviyelerinde .
Çeyrek altın 762 lira , Cumhuriyet altını 3.110 liradan satılıyor .
Altın fiyatlarında son durum nasıl ?
Çeyrek altın fiyatı ne kadar ?
Altının gram fiyatı , yeni güne düşüşle başlamasının ardından 464,8 liradan işlem görüyor .
Dün , dolar kurundaki yükselişe karşın altının ons fiyatındaki düşüşe paralel değer kaybeden gram altın , günü bir önceki kapanışın yüzde 0,1 altında 468,4 liradan tamamladı .
Gram altın , yeni güne de değer kaybıyla başlamasının ardından saat 10.25 itibarıyla önceki kapanışın yüzde 0,8 altında 464,8 lira seviyesinden işlem görüyor .
Aynı dakikalarda çeyrek altın 762 lira , Cumhuriyet altını da 3.110 liradan satılıyor .
Altının ons fiyatı , düşüşünü 3'üncü işlem gününe taşırken , şu dakikalarda yüzde 1 değer kaybıyla 1.882 dolar seviyesinde bulunuyor .
Analistler , ABD ile Çin arasındaki gerilim , artan yeni tip koronavirüs vaka sayıları ve Doğu Akdeniz başta olmak üzere jeopolitik gelişmelerin risk algısına yön verdiğini belirterek , dolar endeksindeki yükseliş eğiliminin de altının ons fiyatını baskılamaya devam ettiğini söyledi .
Bugün ABD Merkez Bankası Başkanı Jerome Powell'ın Senato'da devam edecek sunumu ve ABD ile Avrupa'da açıklanacak Satınalma Yöneticileri Endeksi verilerinin izleneceğini aktaran analistler , teknik açıdan altının ons fiyatında 1.860 doların destek , 1.920 doların direnç olarak öne çıktığını kaydetti .
İKİNCİ EL OTODA FİYAT ARTIŞI SÜRER Mİ ?

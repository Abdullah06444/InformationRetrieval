Şarkıcı Simge Sağın adına Facebook'ta sahte profil hesabı açarak , iş insanları ile cinsel içerikli yazışmalar yapan kabin memuru Asil Nadir A. hakkında bir yıldan dört yıla kadar hapis cezası istemiyle dava açıldı .
Sözcü'den Hayati Arıgan'ın haberine göre ; Kabin memuru Asil Nadir A. , Simge Sağın kullanıyormuş gibi Facebook hesabı açtı .
Şarkıcının kişisel verilerini kullanan Asil Nadir A. , sayısız kişi ile yazışarak ve WhatsApp üzerinden konuşarak kendisini Simge Sağın olarak tanıttı .
Konuştuğu kişiler arasında Türkiye’nin önde gelen iş insanları da bulunan Asil Nadir A. , iş insanlarından biriyle de yazışmalarında Sağın’ın fotoğraflarını paylaşarak , yüz yüze görüşme ayarladı .
Asil Nadir A. , 13 Aralık 2019’da ise Ferruh T. ile Simge Sağın olarak konuşmak istedi .
Ferruh T. bu durumdan şüphelenerek Simge Sağın’ın basın danışmanı ve menajeri Özgür Aras’ı arayarak durumu bildirdi .
Asil Nadir A. , bir başkasına da sahte Facebook hesabı üzerinden kendisini Simge Sağın olarak tanıttı ve pornografik bir takım görüntü ve videolar gönderdi .
Simge Sağın’ın avukatı Ayşegül Mermer şikayet dilekçesinde , şüphelinin müvekkiline ait fotoğraf ve kisisel bilgilerini kullanarak itibarının zedelenmesine neden olduğunu ve insanları kandırdığını belirtti .
Asil Nadir A. ’nın eylemleri ile Simge Sağın’ın özel hayatına saldırıda bulunduğunu dilekçesinde ileri süren avukat Ayşegül Mermer , ‘verileri hukuka aykırı olarak verme veya ele geçirme’ suçundan şikayetçi oldu .
POLİS TELEFONUNDA YAZIŞMALARI ORTAYA ÇIKARDIBeykoz Cumhuriyet Savcılığı tarafından başlatılan soruşturmada Asil Nadir A. ’nın Simge Sağın'ın fotoğrafını WhatsApp profil fotoğrafı yapıp üçüncü kişilerle kendisini şarkıcı olarak tanıtıp cinsel içerikli konuşmalar yaptığı belirtildi .
Savcılık , ifadesinde suçlamayı kabul etmeyen şüphelinin telefonunu Siber Suçlarla Mücadele Şube Müdürlüğü’ne gönderdi .
İnceleme raporunda Asil Nadir A. ’nın 22 Ocak 2020-01 Şubat 2020 tarihleri arasında Simge Sağın adına olusturdugu WhatsApp profili ile üçüncü kişilere kendisini şarkıcı olarak tanıtıp cinsel içerikli sohbetler yaptığını tespit etti .
Savcılık soruşturmayı tamamlayarak şüpheli hakkında ‘verileri hukuka aykırı olarak verme veya ele geçirme’ suçundan , bir yıldan dört yıla kadar hapis cezası isteyerek dava açtı .
" SİMGE’Yİ TANIRIM "
Beykoz Asliye Ceza Mahkemesi’nde önceki gün görülen duruşmaya Simge Sağın ve avukatı Ayşegül Mermer katılmazken , sanık Asil Nadir A. hazır bulundu .
Simge Sağın’ı daha önceden tanıdığını belirten sanık Asil Nadir A. " Kendisi bana , adına Facebook hesabı açmamı istemişti . Ben de rızası olduğundan açtım . 2010-2014 yılları arasında hesabı ben yönettim , konser bilgilerini vs. paylaşıyordum . Simge kendisinin ekip kurduğunu , Facebook hesabını yönetmememi istedi . Ben de 2015’ten beri bu hesabı kullanmıyorum , ben Simge imiş gibi davranıp Facebook üzerinden kimseyle konuşmadım . WhatsApp üzerinden bir kişi ile konuştum " dedi .
Mahkeme duruşmayı erteledi .

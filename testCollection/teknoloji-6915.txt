Ulaştırma ve Altyapı Bakan Yardımcısı Sayan , \ " Dileriz ki hala temsilcisini bildirmeyen Twitter ve Pinterest de ivedilikle gerekli adımları atarlar\ " açıklamasında bulundu .
Ulaştırma ve Altyapı Bakan Yardımcısı Ömer Fatih Sayan , 7253 sayılı yasa gereği Türkiye'ye resmi temsilci atamayan yurt dışı kaynaklı sosyal medya şirketlerinin , artık Türkiye'den reklam alamayacağını bildirdi .
Sayan , yerli sosyal medya uygulaması Yaay ve Twitter üzerinden yaptığı paylaşımda , 1 Ekim 2020'de yürürlüğe giren yasanın 3'ncü aşaması olan reklam yasağının , Resmi Gazete'de yayımlandığını belirterek , \ " 7253 sayılı yasa gereği Türkiye'ye resmi temsilci atamayan yurt dışı kaynaklı sosyal medya şirketleri , artık ülkemizden reklam alamayacak\ " ifadelerini kullandı .
Reklam yasağının uygulamasını Bilgi Teknolojileri ve İletişim Kurumu ( BTK ) , Bankacılık Düzenleme ve Denetleme Kurumu ( BDDK ) , Türkiye Cumhuriyeti Merkez Bankası , Vergi Denetim Kurulu ve ilgili tüm kamu kurumlarının hassasiyetle denetleyeceğini vurgulayan Sayan , ayrıca reklam veren şirketlere de ceza kesileceğini bildirdi .
Reklam yasağı uygulanmadan Türkiye'ye temsilci atamayı ve yükümlülükleri yerine getirmeyi kabul eden sosyal ağ şirketlerine teşekkür eden Sayan , şunları kaydetti : \ " Hiçbir vatandaşımızın ülkemizde sağlanan hizmetlerden mahrum kalmasını istemiyoruz . Lakin milletimizin verilerini , gizliliğini ve haklarını korumak için ne gerekiyorsa yapmaya kararlıyız . Dileriz ki hala temsilcisini bildirmeyen Twitter ve Pinterest de ivedilikle gerekli adımları atarlar . Yükümlülüğe uymamakta ısrar eden sosyal ağların bant genişliğinin daraltılması en son istediğimiz yol . Dijital faşizm ve kural tanımazlığın Türkiye'de hakim olmasına asla müsaade etmeyeceğiz . Taciz , istismar , iftira ve hak ihlalleri bir özgürlük değil , suçtur . Hiç kimsenin bu ve benzeri suçları özgürlük kisvesi altında işlemesine asla müsaade etmeyeceğiz . \ "

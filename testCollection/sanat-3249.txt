Osmanlı sultanlarının mektupları , Cumhurbaşkanlığı Devlet Arşivleri Başkanlığı'nda saklanıyor .
Arşivlerde , Kanuni Sultan Süleyman'ın tarihe damgasını vuran eşi Hürrem Sultan'a yazdığı aşk mektupları da bulunuyor .
Tarihe damga vuran Osmanlı sultanlarının sevgi ve özlemlerini en özenli biçimde aktardığı \ " aşk mektupları\ " , Cumhurbaşkanlığı Devlet Arşivleri Başkanlığı'nda muhafaza ediliyor .
Bunların en kıymetlilerini ise eşi Hürrem Sultan'ın Osmanlı İmparatorluğu'nun en güçlü padişahlarından Kanuni Sultan Süleyman'a ve Sadrazam İbrahim Paşa'nın Hatice Sultan'a yazdığı mektuplar oluşturuyor .
Mektuplarda Osmanlı döneminde yaşanan büyük sevda ve özlemlerin satırlara , edebiyatın tüm yönleriyle ele alınarak aktarıldığı görülüyor .
Osmanlı tarihinde Kanuni Sultan Süleyman'ın siyasi başarılarının yanı sıra eşi Hürrem Sultan'a olan aşkı da önemli bir yer tutuyor .
Kitaplara ve dizilere konu olan bu aşkın ispatı ise Hürrem Sultan'ın seferde olan eşi Kanuni Sultan Süleyman için 1526 yılında kaleme aldığı ve arşivlerde muhafaza edilen mektupta yer alıyor .
Hürrem Sultan , Kanuni'ye hislerini aktardığı mektubuna , \ " Sultanım , Padişahım , muhabbet bahçesini andıran güzel yüzünüzün çiçekleriyle bezenmiş dualarımı ve gözünüzün coşku veren şarabıyla dolup taşan övgülerimi , seher vakti hasret köşesinde ah çekenler ve ayrılık diyarında geceleri inleyenlerle birlikte mutluluk yıldızım olan siz sultanımın huzuruna ithaf ederim\ " ifadeleriyle başlıyor .
HÜRREM SULTAN : SADECE SİZİN YANINIZDA HUZUR BULABİLİYORUMMektubunda içinde bulunduğu durumu ve duygularını anlatan Hürrem Sultan , şöyle devam ediyor : \ " Ben Allah'ın yarattığı bu kainat içinde kaybolmuş birisiydim . Ömrümün baharını sizin mücevher kutunuzdaki bir inci olarak korumanız altında yaşadım . Hasret acısıyla kıvranan ve çektiği ızdıraplar yüzünden perişan olan bu çaresiz kulunuzdan bu değersiz sızlanmaları kabul ediniz . Ben sadece sizin yanınızda huzur bulabiliyorum . Sizin yanınızda olmaktan duyduğum mutluluğu anlatmaya kalemler yetmez . Sizinle birlikte olduğumuz anların hatırası , sizin yanınızda geçirdiğim günlerin anısı , bu miskinin gönlünde hep yaşamaktadır . Hiç olmazsa sizinle yaşadıklarımız , sizinle ortak anılarımız sayesinde biraz olsun teselli bulabilmekteyim . Esen rüzgarlar , çektiğim acıları size ulaştırsa anlarsınız ki kulunuzun durumu feryat ve figan eden bülbül gibidir . Sizden ayrı kaldığımda dermanım , takatim kalmıyor . Kimse acılarımı dindiremiyor . Gamla dolu gönlümü görseniz , ayrılık acısıyla inleyen bir ney gibi hasta ve perişan olduğumu hemen anlarsınız . \ "
GÖZYAŞLARIYLA ISLANAN ELBİSE GÖNDERMİŞMektubunun ikinci kısmına , Kanuni'ye \ " Ömrüm , azizim , sultanım\ " diye hitap ederek başlayan Hürrem Sultan , \ " Allah'tan tek dileğim ve yüreğimin biricik arzusu , size tekrar kavuşabilmek ve ışık saçan yüzünüze bir defa daha bakabilmektir . Artık bir daha ayrılık olmasın . Rabb'imden elbette dilerim ki benim sultanım , candan ve gönülden sevdiğim şahım , dünyada ve ahirette hep mutlu olasınız . Düşmanlarına karşı daima zaferler kazanasınız . İyi biliyorum ki benim sultanım , bu kulunu , kaderin bir cilvesi ile gördü ve sevdi , bu kuluna mutluluk ve huzur ihsan etti . Bu cariyesinin gözyaşlarını dindirip sevindirdi . Sultanım sayesinde doğru yolu bulup iman ettim . Bu yüzden , mutlu olacağım gün , sadece size kavuşacağım gündür . Size gözyaşlarımı damlattığım bir elbise gönderdim . Hatırım için giyesiniz\ " sözleriyle duygularını kağıda aktarıyor .
Hürrem Sultan mektubunun sonunda ise Kanuni'nin çocukları Mustafa , Mehmed , Mihrimah ile Selim Han ve Abdullah'ın \ " Size dua eder , ayağınıza yüz sürmeyi dilerler\ " temennisini iletiyor . \ " Bundan başka her iki cihanda mutluluğunuzu dilerim sultanım\ " ifadelerini kullanan Hürrem Sultan , mektubunu \ " Fakir ve hakir cariyeniz Hürrem\ " imzasıyla noktalıyor . \ " ÖZLEM DOLU AŞIĞINIZ İBRAHİM\ "
Kanuni Sultan Süleyman döneminin önemli isimlerinden , tarihte \ " Pargalı\ " olarak bilinen Sadrazam İbrahim Paşa'nın Hatice Sultan'la olan evliliği de tarihte önemli yer tutuyor .
İbrahim Paşa'nın 1535'te seferdeyken Hatice Sultan'a yazdığı mektup da Osmanlı arşivlerinde özenle saklanıyor .
Mektupta Pargalı'nın Hatice Sultan'a karşı hem aşk ve özlemine hem de beklentilerine yer verdiği görülüyor .
Pargalı'nın mektubunda , \ " Kadınların en muazzamına , Allah şanını devam ettirsin ve masumiyetini arttırsın . \ " temennisiyle başladığı mektubunda , \ " Sevgi ve muhabbetten feyz alan amber yüklü selamlarımı , cevher saçan tertemiz esenlik dileklerimi coşku ve hasretle birlikte hediye ederim . Aşıkane ve özlem dolu dileğim şudur , gönderdiğiniz mektubunuzu aldım . Çok şükür sağlık ve sıhhatte olduğunuzu öğrendim . Mektubunuzda biraz sitem etmişsiniz . Uzun zamandır size mektup yazmadığımı , habersiz bıraktığımı söylüyorsunuz . Size pek çok mektup gönderdim . Size olan aşkımı ve özlemimi defalarca bildirdim\ " ifadeleri yer alıyor . \ " DÜŞMANDAN BİRÇOK KALELER FETHEDEREK İLERLİYORUM\ "
Son olarak Suşehri'nden bir mektup yolladığını ancak eline ulaşmamış olabileceğini yazan Sadrazam İbrahim Paşa , mektubuna şöyle devam ediyor : \ " Şu an Tebriz'e çok yaklaşmış bulunuyorum . Düşmandan birçok kaleler fethederek ilerliyorum . Yüce sultanımızla Tebriz'de buluşacağımı umuyorum . Lütfen bizden hayır dualarınızı esirgemeyiniz . İnşallah dualarınız sayesinde daha nice fetihler yapıp zaferler kazanacağız . Ardından Allah'ın yardımıyla da sağ salim sizlere geri döneceğim . \ "
Hatice Sultan'ın mektubunda Valide Sultan'ın cenazesine katıldığını bildirmesi üzerine bu konudaki düşüncelerini kaleme alan İbrahim Paşa , eşine şu sözlerde hitap ediyor : \ " Eğer cenazede bulunamasaydınız çok üzülürdüm . Allah sizden razı olsun . Bu görevi bizim yerimize de gerçekleştirdiniz . Yine bunun gibi saray halkıyla yakın temasta olmanız isabetli bir davranıştır . Malumunuz yüce sultanımızın ailesine zarar gelmesini asla istemeyiz . Onların sıkıntılarına yardımcı olmak sizin de görevinizdir . Bu konuda anlayışlı davranmanız uygun olacaktır . Fakat ziyafet ve eğlencelere gitmeniz gerekmez . Bizler burada sefer zahmetinde bulunurken , sizin de davranışlarınızla bu zahmeti paylaştığınızı bilmek , bize cesaret vermektedir . Sizin , benim rızam dışında hareket etmeyeceğinize eminim . İnşallah dualarınızla sağ salim geri döneceğiz . Mektuplarınız geciktirilmeden bana ulaştırılıyor . Umarım benim mektuplarım da size hemen ulaşır . Bundan başka oğlumuz Mehmet Şah'ın gözlerinden öperim . Sonsuz selamlarımı kabul ediniz . Sizi çok özlediğimi unutmayınız . Özlem dolu aşığınız İbrahim . \ "

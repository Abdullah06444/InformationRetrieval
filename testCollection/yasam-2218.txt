Çocuklarının nafakasını ödemediği gerekçesiyle eski eşi Mustafa Sandal'a icra takibi başlattığı öne sürülen Emina Jahovic iddiaları doğruladı .
Emina Jahovic , üç yıl önce boşandığı Mustafa Sandal hakkında nafakasını ödemediği gerekçesiyle icra takibi başlattığını kabul etti .
Boşanma protokolüne göre Sandal , iki çocuğu için 10 bin , Jahovic için ise 15 bin lira nafaka ödeyecekti .
Sırp şarkıcı , " Boşandıktan sonra Mustafa’dan doğru düzgün nafaka alabilmiş değilim . 3 yılda toplam 5 ya da 6 kez çocuklarının nafakasını ödemiştir . Çocuklarımın günlük hayattaki bütün ihtiyaçlarını ben ve ailem karşılıyoruz . Evet Mustafa hakkında benim ve çocuklarımın nafakasını ödemediği iddiasıyla icra takibi başlattım . Ancak evine ya da işyerine haciz memuru göndermedim " dedi .
Yakın zamanda çocuklarıyla Covid - 19’a yakalandığını anlatan Jahovic , " Hastalığımız halen devam etmektedir . Mustafa sadece telefonla aradı . Hiçbir zaman ‘Bir şeye ihtiyacınız var mı ? ’ diye sormadı . Sadece en son gün sordu " ifadelerini kullandı .
ABD'Lİ POLİSLER MUSTAFA SANDAL HAYRANI ÇIKTI

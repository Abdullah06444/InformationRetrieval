İtalya'da yeni tip Corona virüs ( Covid - 19 ) salgınında , son 24 saatte 40 bin 902 yeni vaka kaydedildi .
Sağlık Bakanlığının günlük açıkladığı verilere göre , bugünkü 40 bin 902 kişiyle , salgının başladığı şubat ayından beri ülkede bir günde kaydedilen en yüksek günlük vaka sayısına ulaşıldı .
Böylece salgın başından bu yana virüs kapan kişi sayısı toplam 1 milyon 107 bin 303 oldu .
Aktif Covid - 19 hasta sayısı 663 bin 926'ya , yoğun bakımda tedavi görenlerin sayısı 3 bin 230'a çıktı .
Hayatını kaybedenlerin sayısı son 24 saatte 550 artarak , 44 bin 139'a yükseldi .
İyileşenlerin sayısı ise 11 bin 480 artarak , 399 bin 238 oldu .
Bu arada , İtalya Tabipler Birliği , Cenova'da bir doktorun daha Covid - 19'dan yaşamını yitirmesiyle salgında ölen doktor sayısının 189'a ulaştığını açıkladı .
5 BÖLGENİN RİSK SEVİYESİ ARTIRILIYORİtalyan basınında çıkan haberlerde , Sağlık Bakanı Roberto Speranza’nın bu akşam Campania ve Toskana bölgelerinin orta riskli sarı kategoriden , çok yüksek riskli kırmızı kategoriye , Emilia Romagna , Friuli Venezia Giulia ve Marche bölgelerinin de sarıdan , orta - yüksek riskli turuncu kategoriye alındığına dair kararı imzalayacağı belirtildi .
Campania Bölgesi’nin merkez şehri Napoli’nin belediye başkanı Luigi De Magistris , Bakan Speranza ile görüştüğünü ve Campania'nın da 15 Kasım'dan itibaren kırmızı bölge olacağının kendisine söylendiğini açıkladı .
Buna göre , yayılmanın yüksek ve hastane kapasitelerinin yoğun baskı altında olduğu kırmızı ve turuncu bölgelerde , acil durumlar haricinde şehirlerarası seyahat yasağı , bölgeye giriş - çıkış yasağı uygulanacak .
Tüm restoranlar sadece paket servis için açık olacak ve AVM’ler kapalı tutulacak .
Sadece gıda ürünleri satan yerler ve eczaneler açık kalacak .
İlk ve orta dereceli okullarda yüz yüze eğitim sürecek , lise ve yüksek öğrenimde uzaktan eğitime geçilecek .

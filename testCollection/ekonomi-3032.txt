Marketlerde meyve sebze satışına ilişkin yeni düzenleme yolda . Hazırlanan taslağa göre bazı sebze ve meyveler açık alanda satılamayacak , tüketici tarafından seçilemeyecek .
Ticaret Bakanlığı , meyve ve sebzelerin ambalajlanma , depolama ve taşınmasına ilişkin taslak hazırladı .
TRT Haber'de yer alan habere göre , sektörün görüşüne açılan taslağın hayata geçirilmesiyle sebze ve meyvelerin bazılarının açık alanlarda satışı son bulacak .
Marketlerde oluşturulacak özel kapalı alanlarda satılacak bu ürünler tüketici tarafından seçilemeyecek .
Ahududu , böğürtlen , dut , mango , şeftali , mantar gibi ürünler düzenleme kapsamında yer alırken , karpuz , kavun , kestane , mısır , nohut , muz , soğan , patates gibi ürünler ise açıkta satılmaya devam edecek .
Türkiye Halciler Federasyonu Başkanı Yüksel Tavşan , yeni düzenlemeyle hem zayiatın önüne geçileceğini hem de tüketicinin daha kaliteli ürün tüketeceğini ifade etti .

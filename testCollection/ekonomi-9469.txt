Merkez bankası faiz kararını açıkladı !
Merkez Bankası , beklentilerin aksine politika faizini yüzde 10,25'te bıraktı .
Merkez'in açıklamasında \ " Likidite yönetimindeki esnekliğin arttırılmasına ve enflasyon görünümünde belirgin bir iyileşme sağlanana kadar likidite tedbirlerinin sürdürülmesine karar verildi\ " denildi .
Son dakika haberi !
Merkez Bankası'ndan sürpriz faiz kararı geldi .
Piyasaların artış beklentisine karşın Merkez Bankası politika faizini yüzde 10,25'te bıraktı .
Faiz artış beklentileri 1 ile 3 puan arasında yer alırken , tahminlerin ortalaması 1,75 puan seviyesindeydi .
Merkez Bankası , geç likidite penceresi faizini ise yüzde 13,25'ten yüzde 14,75'e yükseltti .
Merkez Bankası politika faizini 2018 Eylül ayından sonra ilk kez geçen ay artırmış , yüzde 8,25'ten yüzde 10,25'e yükseltmişti . \ " İKTİSADİ FAALİYETTE TOPARLANMA DEVAM EDİYOR\ "
Merkez Bankası Para Politikası Kurulu'ndan yapılan açıklamada şu ifadelere yer verildi : \ " Küresel ekonomide , ülkelerin attığı normalleşme adımlarıyla üçüncü çeyrekte kısmi toparlanma sinyalleri gözlenmekle beraber toparlanmaya ilişkin belirsizlikler devam etmektedir . Gelişmiş ve gelişmekte olan ülkeler genişleyici parasal ve mali duruşlarını sürdürmektedir . Salgın hastalığın sermaye akımları , finansal koşullar , dış ticaret ve emtia fiyatları kanalıyla oluşturmakta olduğu küresel etkiler yakından takip edilmektedir . İktisadi faaliyetteki toparlanma devam etmektedir . Son dönemde atılan politika adımlarıyla birlikte ticari ve bireysel kredilerdeki normalleşme eğilimi belirginleşmiştir . Salgın tedbirleri kapsamında uygulanan destekleyici politikaların kademeli olarak geri alınmasıyla ithalatta öngörülen dengelenmenin başladığı görülmektedir . Mal ihracatındaki güçlü toparlanma , emtia fiyatlarının görece düşük seviyeleri ve reel kur düzeyi önümüzdeki dönemde cari işlemler dengesini destekleyecektir . Güçlü kredi ivmesiyle ekonomide sağlanan hızlı toparlanma ve finansal piyasalarda yaşanan gelişmeler neticesinde enflasyon öngörülenden daha yüksek bir seyir izlemiştir . Enflasyon beklentilerinin kontrol altına alınması ve enflasyon görünümüne yönelik risklerin sınırlanması amacıyla para politikası ve likidite yönetimi kapsamında atılan adımlarla finansal koşullarda belirgin bir sıkılaşma sağlanmıştır . Bu doğrultuda Kurul , politika faizinin sabit tutulmasıyla birlikte , likidite yönetimindeki esnekliğin arttırılmasına ve enflasyon görünümünde belirgin bir iyileşme sağlanana kadar likidite tedbirlerinin sürdürülmesine karar vermiştir . \ "
TEMKİNLİ DURUŞ SÜRDÜRÜLECEK\ " Kurul , dezenflasyon sürecinin yeniden tesis edilmesinin , ülke risk priminin gerilemesi , uzun vadeli faizlerin aşağı gelmesi ve ekonomideki toparlanmanın güç kazanması açısından büyük önem taşıdığını değerlendirmektedir . Enflasyondaki düşüşün hedeflenen patika ile uyumlu şekilde gerçekleşmesi için para politikasındaki temkinli duruşun sürdürülmesi gerekmektedir . Bu çerçevede , parasal duruş ana eğilime dair göstergeler dikkate alınarak enflasyondaki düşüşün sürekliliğini sağlayacak şekilde belirlenecektir . Merkez Bankası fiyat istikrarı ve finansal istikrar amaçları doğrultusunda elindeki bütün araçları kullanmaya devam edecektir . Açıklanacak her türlü yeni verinin ve haberin Kurul’un geleceğe yönelik politika duruşunu değiştirmesine neden olabileceği önemle vurgulanmalıdır . \ "
VİDEO : MERKEZ BANKASI 2 YILIN ARDINDAN GEÇTİĞİMİZ AY 2 PUAN ARTIŞ YAPMIŞTI

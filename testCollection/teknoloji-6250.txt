2020’de kullanıma sunulan Clubhouse uygulaması son günlerde kullanıcıların en çok merak ettiği sosyal ağ platformlarından biri .
Kullanıcılarına sesli sohbet odaları üzerinden etkileşim imkanı sunan uygulama , davetiyeye dayalı üyelik sistemiyle , Facebook ve Twitter gibi diğer birçok sosyal ağ uygulamasından ayrışıyor .
Peki Clubhouse uygulaması nedir , nasıl kullanılır ?
Clubhouse’a nasıl üye olunur , davetiye zorunlu mu ? işte tüm detaylar …
Clubhouse uygulaması , 2020'de Alpha Exploration Co. yazılım şirketi tarafından geliştirilmiş , sesli sohbet odaları aracılığıyla etkileşim imkanı sunan bir sosyal ağ platformudur .
Facebook ve Instagram’dan farklı olarak video ve fotoğraf paylaşımı yapılmayan Clubhouse uygulamasında , kullanıcılar ilgilerini çeken konularda sohbet odalarına dahil olup sesli etkileşim yoluyla tartışmalara katılabiliyor .
Bekleme listesine girmeden uygulamaya üye olmak için , uygulamayı kullanan bir kullanıcıdan davetiye almak şart .
Popülerliği günden güne artan uygulama , 21 Ocak 2021’de bir milyar dolar piyasa değerine ulaştı .
CLUBHOUSE NASIL KULLANILIR ?
Clubhouse uygulaması sohbet odaları üzerinden kullanıcılarına sesli etkileşim imkanı tanıyor .
Konu başlığına göre kurulan sohbet odalarında kullanıcılar , sohbet yöneticisinden izin aldıkları taktirde sohbete dahil olabiliyor , ya da sadece dinleyici olarak da sohbete katılabiliyor .
Clubhouse uygulamasında , Twitter , Facebook ve Instagram’dan farklı olarak yazılı mesajlaşma , görüntülü konuşma , gönderi ya da fotoğraf paylaşımı yapılmıyor .
Uygulama şimdilik sadece iOS kullanıcılarına sunuluyor .
CLUBHOUSE’A NASIL ÜYE OLUNUR ?
Şu an için sadece iOS kullanıcılarına sunulan uygulamayı öncelikle cihazınıza indirmeniz gerekiyor .
Kullanıcı adı seçilip SMS yoluyla hesap doğrulaması yapıldıktan sonra Clubhouse , hesabınızı bekleme listesine alıyor .
Halihazırda uygulamayı üye olan bir kullanıcının davetiye göndermesi durumunda bekleme listesine girmeden üyelik işleminiz tamamlanıyor .
Üyelik işlemi tamamlandıktan sonra ilginizi çeken farklı konu başlıklarındaki sohbet odalarına dinleyici ya da sesli etkileşim yoluyla konuşmacı olarak dahil olabilirsiniz .
Popülerliği günden güne artan uygulamanın Android cihazlar için de geliştirilmekte olduğunu belirtiliyor .

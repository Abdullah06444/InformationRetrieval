Tarım ve Orman Bakanı Bekir Pakdemirli , 2020'nin ekim , kasım ayları için 243 bin 128 üreticiye , 1 milyon 550 bin 719 ton çiğ süt için 424 milyon 194 bin lira ödeme yapacaklarını açıkladı .
Tarım ve Orman Bakanı Bekir Pakdemirli , Erzurum'daki 15 Temmuz Milli İrade Salonu'nda düzenlenen Etçi ve Kombine Irkların Suni Tohumlama Uygulamalarıyla Yaygınlaştırılması Projesi Lansmanı'nda yaptığı konuşmada , hayvancılığı yaygınlaştırmak ve geliştirmek için önemli projeler hayata geçirdiklerini ve geçirmeye devam ettiklerini söyledi .
Bu anlamda önemli destekler sağladıklarını ifade eden Pakdemirli , şöyle konuştu : \ " Son 19 yılda hayvancılığa toplam 73 milyar lira destek ödedik . Bunun yüzde 21’i yani 16 milyar lirası son 3 yılda ödendi . Cumhurbaşkanlığı Hükümet Sistemi'yle birlikte hayvancılıkta , yerli , yeterli ve kaliteli üretim anlayışıyla çalışmalarımıza hız kattık . Son 3 yılda , hayvancılığa verdiğimiz desteği 2 kattan fazla artırarak 7,8 milyar liraya çıkardık . Son 19 yılda yem bitkilerine toplam 6,7 milyar lira , son 3 yılda ise toplam 2,2 milyar lira destek ödedik . \ "
Bakan Pakdemirli , kaliteli süt temini için çiğ süt üretimine önem verdiklerini belirterek , çiğ süt prim desteğini son 3 yılda 2,3 kat artışla 695 milyon liradan , 1,6 milyar liraya çıkardıklarını dile getirdi .
Damızlık , büyükbaş hayvanlardan daha fazla buzağı elde etmek amacıyla uyguladıkları çalışmalarla ise geçen yıl mevcut damızlıklardan 250 bin ilave buzağı aldıklarını anlatan Pakdemirli , şöyle devam etti : \ " Besilik materyal üretim merkezi niteliği taşıyan GAP , DAP , KOP ve DOKAP bölgelerinde 738 ahır ve ağıl yapımına 110 milyon lira hibe desteği ödedik . Tüm bu çalışmalar sonucunda hem hayvan varlığında hem de hayvansal üretimde ciddi artışlar yaşıyoruz . Son üç yılda , büyükbaş hayvan varlığımızı yüzde 5,4 artışla , 18,2 milyon başa yükselterek Cumhuriyet tarihinin en yüksek rakamına ulaştık . Küçükbaş hayvan varlığımızı ise yüzde 17,3 artışla , 54,1 milyon başa çıkardık . Son 3 yılda 10 milyon küçükbaşı sürülere kattık . Hamdolsun bugün Türkiye küçükbaş hayvan sayısında Avrupa'da bir , büyükbaş hayvan sayısında da ikinci sıradadır . Böylece süt üretimimiz yüzde 4 artışla 23 milyon tona , kırmızı et üretimimiz ise yüzde 7,4 artışla , 1,2 milyon tona ulaştı . \ "
Çin’e süt ve süt ürünleri ile kanatlı et ve ürünlerinin ihracatına başladıklarını hatırlatan Pakdemirli , tüm bu yapılan çalışmaların sonucunda , canlı hayvan ve hayvansal ürünün dış ticaretinde 2019 yılında 585 milyon dolar , 2020 yılında ise yüzde 24 artış ile 727 milyon dolar dış ticaret fazlası verdiklerini aktardı . \ " ÜLKEMİZ , TARIMSAL HASILADA AVRUPA'DA LİDERLİĞİNİ KORUMAKTA\ "
Desteklerler ve projelerle hayvancılık sektörünün büyümeye ve gelişmeye devam edeceğini vurgulayan Pakdemirli , şunları kaydetti : \ " Geçen yıl pandemiye ilaveten ciddi bir meteorolojik kuraklık yaşandı . Tüm bu olumsuzluklara rağmen sağladığımız destekler ve üreticilerin emeği ile birleşince tarım sektörü büyümeye ve gelişmeye devam etti . Gururla ifade etmeliyim ki 2020 yılında yüzde 4,8 büyüyen tarım , son 3 yılın en yüksek büyüme rakamına ulaştı . Tarımsal hasıla bir önceki yıla göre yüzde 20 artışla 3,3 milyar liraya yükseldi . Ülkemiz , tarımsal hasılada Avrupa'da liderliğini korumakta , dünyada ise ilk 10 içindedir . Tarım ve gıda ürünleri ihracatımız , 2020 yılında bir önceki yıla göre yüzde 5 artışla 20,7 milyar dolara , tarımda dış ticaret fazlamız ise yüzde 9 artışla 5,5 milyar dolara yükseldi . \ "
Bakan Pakdemirli , sulama alanında yaptıkları büyük yatırımlar sayesinde , meteorolojik kuraklığa rağmen , toplam bitkisel üretimin 9 milyon ton ilave artışla 126 milyon tona ulaşarak Cumhuriyet tarihinin rekorunu kırdığını anlatarak , \ " Bugün lansmanını yaptığımız Etçi ve Kombine Irklarının Yaygınlaştırılması Projesini , suni tohumlama uygulamalarının az olduğu illerin ilçe ve köylerinde yaygınlaştıracağız . Böylece , yüksek verimli etçi ve kombine ırk boğaların kullanılmasıyla suni tohumlamanın ve yüksek verimli kültür ırklarının yaygınlaştırılmasını sağlayacağız . \ " diye konuştu .
Etçi ve Kombine Irkların Suni Tohumlama Uygulamalarıyla Yaygınlaştırılması Projesini 65 milyon lira bütçeyle başlattıklarına işaret eden Pakdemirli , projenin 2022 ve 2023 yıllarında da devam edeceğini bildirdi .
SÜT ÜRETİCİLERİNE DESTEK ÖDEMESİ BUGÜN YAPILACAKPakdemirli , ilerleyen dönemde proje kapsamına alınan il sayısını proje bütçesine göre artıracaklarını ifade ederek , projenin 2020-2023 yıllarını kapsadığını ve toplam bütçesinin 193,3 milyon lira olduğunu kaydetti .
Projeyle 30 ay sonunda ülke ekonomisine 8,4 milyar lira katkı sağlamayı hedeflediklerini dile getiren Pakdemirli , süt üreticilerine destek ödemelerine ilişkin de \ " 2020'nin ekim , kasım ayları için 243 bin 128 üreticimize 1 milyon 550 bin 719 ton çiğ süt için 424 milyon 194 bin lira ödeme yapacağız . Destek ödemesini bugün saat 18.00'den itibaren üreticilerimizin hesaplarına aktarmaya başlayacağız\ " açıklamasında bulundu .
Programa , Erzurum Valisi Okay Memiş , Büyükşehir Belediye Başkanı Mehmet Sekmen , AK Parti Erzurum Milletvekili Zehra Taşkesenlioğlu Ban , İYİ Parti Erzurum Milletvekili Naci Cinisli , 29 ilden çiftçiler , besiciler ile sektör temsilcileri katıldı .

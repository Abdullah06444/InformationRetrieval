Yeni tip Corona virüs ( Covid - 19 ) aşısını geliştiren Alman biyoteknoloji firması BioNTech'in kurucu ortağı Prof. Dr. Uğur Şahin , \ " Bu virüsün bizimle kalacağı çok açık . Bu sadece 2021 ve 2022'nin geçici bir sorunu değil . Bu gelecek 10 yıl için bir zorluk oluşturuyor . \ " dedi .
Dünya Bankası - IMF Türk Çalışanları Derneği ( WITSA ) , BioNTech'in kurucuları Prof. Dr. Uğur Şahin ve Dr. Özlem Türeci'nin katılımıyla \ " Salgını Yenmede Uluslararası İşbirliği\ " başlıklı bir video konferans etkinliği düzenledi .
Dünya Bankası Kıdemli Ekonomisti Sibel Kulaksız'ın moderatörlüğünde gerçekleşen etkinlikte , mevcut ve gelecek salgınlara karşı mücadelede uluslararası kuruluşlar ile özel sektörün küresel çabaları daha iyi desteklemek için nasıl iş birliği yapabileceği ele alındı . \ " PROJEYİ NASIL FİNANSE EDECEĞİMİZİ BİLMİYORDUK\ "
Prof. Dr. Uğur Şahin , konuşmasında , BioNTech'in kanser için immünoterapi tedavileri geliştirmek amacıyla kurulduğunu belirterek , geçen yıl ocak ayında salgının farkına varmalarıyla bir şeyler yapma sorumluluğu hissettiklerini anlattı .
Projeye başlamaya karar verdiklerinde bunun başarılı olacağına dair hiç bir kanıtın olmadığına işaret eden Şahin , projenin amacının mümkün olan en kısa sürede aşı geliştirmek olduğunu dile getirdi .
Şahin , projeye başlarken finansmanın nasıl olacağını bilmediklerini belirterek , \ " Bu projeyi nasıl finanse edeceğimizi bilmiyorduk . Örnek vermek gerekirse , gelecek iki yıl için toplam bütçemiz yaklaşık 350 milyon dolardı ve projenin 1,5 milyar civarında giderinin olacağını biliyorduk . \ " dedi . \ " AŞIYI 10 MİLYONDAN FAZLA İNSANA TEDARİK ETTİK\ "
Projeye başlarken sadece bilimsel ve teknolojik yeterliliğe sahip olduklarını bildiklerini aktaran Şahin , şimdi etkili bir aşıları olduğunu kaydetti .
Şahin , \ " Aşıyı 10 milyondan fazla insana tedarik ettik ama hala başaracak çok şey var . Aşımızı tüm dünyadaki insanlara ulaştırmak istiyoruz . Sadece ekonomik olarak gelişmiş ülkelerin değil gelişmekte olan ülkelerin de aşıya eriştiğinden emin olmak istiyoruz . \ " diye konuştu .
İşbirliğinin önemini vurgulayan Şahin , \ " Bu virüsün bizimle kalacağı çok açık . Bu sadece 2021 ve 2022'nin geçici bir sorunu değil . Bu gelecek 10 yıl için bir zorluk oluşturuyor . \ " dedi .
AŞI DAĞITIMINDA EŞİTLİK VURGUSUDr .
Özlem Türeci de mümkün olduğunca hızlı , güvenilir ve etkili bir aşı geliştirmek için \ " ışık hızı\ " ile projeye başladıklarını anlattı .
Aşının dağıtımı ve erişiminde eşitlik sağlamak istediklerini belirten Türeci , uluslararası işbirliğinin önemini vurguladı .
Türeci , salgının benzeri görülmemiş bir boyuttaki sağlık krizi olduğuna işaret ederek , aşıyı geliştirirken birçok engeli aştıklarını , benzer şekilde şimdi de aşının dağıtımında engellerin üstesinden gelmek zorunda olduklarını ifade etti .
Düşük ve orta gelirli ülkelerin aşıya erişiminin gelişmiş ülkelere kıyasla daha zor olduğunu belirten Türeci , depolama ve nakil zorluklarının olduğunu aktardı .

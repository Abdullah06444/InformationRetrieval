ABD'de Biden yönetimi Suriye politikasında önemli bir değişikliğe gidiyor .
Eski Başkan Trump'ın büyük önem atfettiği Suriye'nin petrol sahaları yeni dönemde korunmayacak .
Pentagon Sözcüsü Kirby , petrol için yetkilerinin olmadığını belirterek , SDG'ye ABD yardımının devam edeceğini söyledi .
ABD Savunma Bakanlığı ( Pentagon ) Sözcüsü John Kirby , ABD ordusunun Suriye'nin kuzeydoğusunda petrol araması yapan şirketlere ve çalışanlarına koruma sağlama yetkisinin olmadığını açıkladı .
Günlük basın toplantısında gündemdeki konulara ilişkin soruları yanıtlayan Kirby , Suriye'ye ilişkin bir soru üzerine ABD ordusunun Suriye'deki misyonunun sadece DAEŞ ile mücadele olduğunu yineledi .
Donald Trump yönetiminin korumayı vaat ettiği ve SDG ismini kullanan terör örgütü YPG / PKK'nın kontrolü altındaki petrol yataklarının halen ABD tarafından korunup korunmadığına yönelik bir soruya Kirby şu yanıtı verdi : \ " Gerektiği yerde sivilleri korumak üzere verilen belirli yetkiler dışında , ABD Savunma Bakanlığı personeli ve sözleşmelilerinin , Suriye'nin kuzeydoğusundaki petrol kaynaklarını geliştirmeye çalışan şirketlere , çalışan ve yetkililerine destek sağlama yetkisi yok . \ "
SDG'YE YARDIM DEVAM EDECEKABD'nin bölgede halen 900 askerinin bulunduğunu belirten Kirby , \ " SDG , DAEŞ ile mücadeleye devam ettiğinden onlara yardım etmeye devam ediyoruz , bunun nicelik ve niteliklerini açıklayamam ancak ( CENTCOM Komutanı Kenneth ) McKenzie'nin de bu sabah bahsettiği üzere DAEŞ ile mücadele koalisyonuna SDG mensupları da dahildir ve DAEŞ önemli ölçüde zayıflatıldığı halde yardım işleri devam ediyor . \ " diye konuştu Haseke ve Kamışlı'da Rusya'nın Esed rejimine destek amaçlı yığınaklar yapmasına ilişkin ise Kirby , Rus ordusu ile doğrudan iletişim halinde olduklarını ve Rusya'ya ABD ile üzerinde anlaştıkları \ " kuvvetlerin güvenlik bir şekilde ayrışma sürecine\ " uymaları çağrısında bulunduklarını ifade etti .
ULUSAL MUHAFIZLARIN MASRAFI Diğer taraftan , Kirby , kongre olaylarının yaşandığı 6 Ocak'tan 15 Mart tarihine kadar ABD başkenti Washington'da konuşlandırılan Ulusal Muhafızların masrafının 483 milyon doları bulacağını açıkladı .
Kirby , bu miktarın 284 milyon dolarının personel masrafları , 199 milyon doların ise operasyon ve lojistik ihtiyaçları için harcanmış olacağını tahmin ettiklerini söyledi .

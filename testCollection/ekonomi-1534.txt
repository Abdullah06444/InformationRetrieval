Sanset Gıda ile satın alma anlaşmasını imzalayan OYAK , Sagra ile birlikte Tadelle , Saralle ve Gol markalarını da OYAK Grup Şirketleri bünyesine katmak için Rekabet Kurumu’na başvurdu .
OYAK , gıda sektörüne girme kararı aldı .
Şirket Sanset Gıda ile satın alma anlaşması imzalayarak , 1936 yılında Ordu’da kurulan ve fındığı çuvaldan çıkararak sanayi ürünü haline getiren Sagra ile birlikte Tadelle , Saralle ve Gol markalarını OYAK Grup Şirketleri bünyesine kattı .
Gıda , pandemiden en az etkilenen sektör olduGıdanın pandemiden en az etkilenen pazar olduğunu belirten OYAK Genel Müdürü Süleyman Savaş Erdem “Covid - 19 salgını ile dünyada tarım ve gıda sektörünün önemi daha da arttı .
Döngüsel olmayan bu sektörlerin kriz dönemlerinde etkilenmediğini görmüş olduk .
Tarım sektöründe ciddi yatırımlarımız bulunuyor .
2018’de Dünya Gıda Örgütü ( FAO ) ’un verilerine göre dünya fındık üretim alanlarının %75’i Türkiye’de bulunurken , yine aynı raporda fındık üretiminin ancak %60’ını Türkiye karşılamakta olduğunu görüyoruz .
Bu alanda Ar - Ge gücümüzü kullanarak verimliliği artırmayı ve bu sektörü büyütmeyi hedefliyoruz” dedi .
Atıştırmalık pazarının potansiyeli yüksekOYAK’ın Sagra ile girdiği gıda sektörü dünyada ve Türkiye’de stratejik sektörlerin başında geliyor .
Dünya gıda devleri , gıda sektörünün potansiyelinin gelecekte şu anda telafuz edilen rakamların birkaç katı olacağını tahmin ediyor .
Türkiye’nin 2023 hedeflerinde de tarım ve gıda ihracatı 40 milyar lira olarak hedefleniyor .
Tarım ve gıda sektörü iç içe geçmiş birbirinin tamamlayıcısı olsa da Türkiye’de sadece gıda sektörü , 2020’de yüzde 25 büyüyerek 122,7 milyar liraya ulaştı .
Gıda sektöründe de içecekler en fazla payı alırken , onu atıştırmalıklar izliyor .
OYAK grubu da Sagra’daki ürün gamını tüm atıştırmalık pazarına genişletmeyi planlıyor .
Türkiye’de şu anda 27,5 milyar lira büyüklüğü olan atıştırmalık pazarının hem ihracat hem de iç pazarda büyüme potansiyelinin yüksek olduğu belirtiliyor .
Türkiye , fındık üretimi ve ihracatında dünya lideriSagra’nın çuvaldan çıkararak işlediği fındıkta Türkiye , dünyada pazar lideri .
Dünya Gıda Örgütü ( FAO ) ’un 2018 yılı verilerine göre dünyada fındık üretimi 1 milyon tona ulaşırken , bu üretimin yüzde 60’ını karşılaşan ve ilk sırada yer alan Türkiye’yi , yüzde 15 ile İtalya ve yüzde 6 ile Azerbaycan izliyor .
Türkiye üretimde olduğu gibi ihracatta da dünya lideri .
FAO verilerine göre 2019’da dünya fındık ihracatının yüzde 68’ini Türkiye gerçekleştirdi .
2020’de de pandemiye rağmen Türkiye’nin fındık ihracatı 1,9 milyar dolar oldu .
Öte yandan , Türkiye’de fındık üretimi yapılan 39 il arasında 217 bin ton ile Sagra’nın da fabrikasının bulunduğu Ordu ilk sırada yer alıyor .

Almanya'da corona krizine karşı konjonktür önlemleri çerçevesinde ek çocuk parası ödemelerine başlanıyor .
Çocuk başına 300 euroluk ödeme bu aydan itibaren iki parça halinde verilecek .
Almanya'da corona salgınından yara alan ekonomiyi canlandırmak için kabul edilen konjonktür paketinin önlemlerinden biri daha hayata geçiyor .
Çocuk başına bir defaya mahsus olmak üzere 300 euroluk ödeme yapılmasını öngören uygulama doğrultusunda ailelere bu ay 200 euro , gelecek ay da 100 euroluk yardım yapılacak .
Federal hükümet \ " çocuk bonusu\ " olarak adlandırılan yardımlar için 4 milyar 300 milyon euroluk bütçe ayırdı .
Bu sayede yaklaşık 18 milyon çocuk her ay ödenen çocuk parasına ek olarak söz konusu yardımdan faydalanmış olacak .
Federal hükümetin yaz aylarında kabul ettiği konjonktür paketi çerçevesinde katmadeğer vergisinin yıl sonuna kadar yüzde 19'dan yüzde 16'ya düşürülmesi de kararlaştırılmış ve hayata geçirilmişti .
SOL PARTİ'DEN ELEŞTİRİÖte yandan söz konusu yardımın ekonomiyi canlandırma üzerinde bir etkisinin olup olmayacağı tartışmaya yol açtı .
Federal Meclis'teki Aile Komisyonu'nun Başkanı Sol Partili Sabine Zimmermann , yardımın \ " çok az olduğu\ " eleştirisinde bulundu .
Alman Ekonomi Araştırmaları Enstitüsü'nün Başkanı Marcel Fratzcher ise paketi savunarak söz konusu yardımın \ " konjonktür paketinin en zekice önlemlerinden biri\ " olduğunu söyledi .
Kamuoyu yoklamalarına göre , aileler söz konusu yardımı tüketim harcamaları kapsamında değerlendirmeyi planlıyor .
VİDEO : ALMANYA'DA FİZİKİ MESAFELİ KONSER

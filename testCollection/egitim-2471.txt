Velilerin , sınav notlarının ilk dönem karne notu değerlendirmesinde kullanılmasını istemeleri halinde 21 Ocak'a kadar okul müdürlüklerine başvurmaları gerekiyor .
Milli Eğitim Bakanlığınca ( MEB ) , ilk ve ortaokullarda karne notlarının derse katılım puanları ile belirleneceği , birinci dönem yapılmış yüz yüze sınavların karne notu değerlendirmesine dahil edilmeyeceği açıklandı .
MEB tarafından 25 Aralık 2020'de yapılan düzenlemede , ilkokul ve ortaokullarda ilk dönem karne notları belirlenirken sınav yapılmayacağı , yüz yüze yapılan mevcut sınavların ise geçerli olacağı duyurulmuştu .
Bu kapsamda , ilkokul ve ortaokullarda birinci dönem karnelerinin hazırlanması sürecinde , salgın koşullarından kaynaklı gereksinimler ve öğrencilerin yararı gözetilerek , uygulamada birlik sağlamak amacıyla yapılacak dönem sonu işlemleri hakkında velileri rahatlatacak bir düzenlemeye gidildi .
İllere gönderilen yazıyla ilkokul 4. sınıflarla ortaokul ve imam hatip ortaokullarında birinci dönemde yapılmış olan yüz yüze sınavların dönem sonu puan değerlendirmesine dahil edilmeyeceği açıklandı .
Ancak isteyen veliler , 21 Ocak'a kadar okul müdürlüklerine başvurmaları halinde , yapılan sınavlardan alınan puanların karne puanı değerlendirmesine dahil edilmesini isteyebilecek .
Öte yandan , salgın koşulları ve halk sağlığının korunması ilkesi göz önünde bulundurularak , ilkokul ve ortaokullarda eğitim öğretim yılının birinci döneminde karne basımı ve dağıtımının yapılmayacağı , karnelerin elektronik ortamda erişime açılacağı da belirtildi .
25 Aralık 2020'de MEB tarafından yapılan açıklamaya göre , 2020-2021 eğitim ve öğretim yılının birinci dönemi ile sınırlı olmak kaydıyla dönem puanı belirlenirken , 1. 2. ve 3. sınıflarda dönem sonu işlemleri , ilgili yönetmelikte belirtildiği şekliyle uygulanmaya devam edecek , 4. sınıflarda ders etkinliklerine katılım puanlarının aritmetik ortalaması ile dönem puanı hesaplanacak .
5. 6. 7. ve 8. sınıflarda ders etkinliklerine katılım puanları ve varsa proje puanlarının aritmetik ortalaması ile dönem puanı hesaplanacak .

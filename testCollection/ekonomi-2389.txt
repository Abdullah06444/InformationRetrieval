BDDK , fiyatı 3 bin 500 lirayı aşan ithal cep telefonlarında taksit sayısını 6 aydan 3 aya indirecek .
3 bin 500 liranın altındaki cep telefonlarında ise 12 ay taksit uygulanabilecek .
Ekonomi yönetimi ithal telefon için yeni bir önlem almaya hazırlanıyor .
Bankacılık Düzenleme ve Denetleme Kurumu ( BDDK ) fiyatı 3 bin 500 liranın üzerindeki telefonları almak için kullanılan kredilerin taksit sayılarını 6 aydan 3 aya indirmeye hazırlanıyor .
BDDK cep telefonlarına 3 bin 500 lira altı ve üstü telefonları ayırarak ithal cep telefonların taksit sayılarını sınırlı tutmuştu .
Cep telefonu almak için kullanılan kredilerde vade sayısını 12'ye çıkaran düzenleme 27 Kasım 2018'de yapıldı .
Bankaların Kredi İşlemlerine İlişkin yönetmelikte değişiklik yapılarak , fiyatı 3 bin 500 liraya kadar olan cep telefonlarını almak için kullanılan kredilerde vade sayısı 6 aydan 12 aya çıkarıldı .
Fiyatı 3 bin 500 liranın üzerinde olan cep telefonlarini almak için kullandırılan kredilerin vadesi ise 6 ay olarak belirlendi .
Ancak geçici bir düzenleme yapılarak 3 bin 500 liranın üstündeki telefonlar için de iki aylığına 31 Ocak 2019 tarihine kadar taksit sayısı 12 olarak belirlendi .
2019 yılının Şubat ayında 3 bin 500 liranın üzerindeki cep telefonları için kullandırılan kredilerde 12 aylık taksit imkanının Nisan ayı sonuna kadar süreceği açıklandı .
Ancak daha sonra 12 taksitten vazgeçildi ve 3 bin 500 lira üstü cep telefonları için taksit sayısı 6 ay olarak uygulanmasına karar verildi .
TAKSİT SAYISI DÜŞÜYORHürriyet gazetesinden Neşe Karanfil’in haberine göre , BDDK şimdi 3 bin 500 liranın üzerindeki cep telefonları için taksit sayısını 3'e düşürmeye hazırlanıyor .
Bankaların Kredi İşlemlerine İlişkin Yönetmelik taslağında , \ " . fiyatı üç bin beş yüz Türk Lirasına kadar olan cep telefonu alımı amacıyla kullandırılan kredilerin vadesi on iki ayı , fiyatı üç bin beş yüz Türk Lirası'nın üzerinde olan cep telefonu alımı amacıyla kullandırılan kredilerin vadesi üç ayı aşamaz\ " ifadesi yer aldı .

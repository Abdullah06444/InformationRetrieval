ABD'de Covid - 19 salgınına yönelik 900 milyar dolarlık ekonomik destek paketinde anlaşmaya varıldı . Paket onaylanırsa ülke tarihindeki en büyük ikinci ekonomik teşvik paketi olacak .
ABD'de , Cumhuriyetçi ve Demokrat Parti arasında uzun zamandır süren müzakerelerin ardından yeni tip corona virüs ( Covid - 19 ) salgınının ekonomik etkilerine yönelik yaklaşık 900 milyar dolarlık destek paketinde anlaşmaya varıldı .
ABD Senatosu Çoğunluk Lideri Cumhuriyetçi Mitch McConnell , Covid - 19 salgınının ekonomik etkilerine yönelik destek paketi ile bütçe tasarısı üzerinde anlaşma sağlandığını açıkladı .
Destek paketinin detaylarına ilişkin bilgi vermeyen McConnell , \ " Nihayet , ülkenin ihtiyaç duyduğu iki partili atılımı elde ettik\ " değerlendirmesinde bulundu .
McConnell , Covid - 19 salgının ekonomik etkilerine yönelik \ " daha fazla yardımın yolda\ " olduğunu ifade etti .
Covid - 19 salgınının ekonomik etkilerine yönelik destek paketi ile bütçe tasarısının , ABD yerel saatiyle gece yarısından önce ABD Temsilciler Meclisi ile Senato'da oylanması öngörülüyor .
Söz konusu paket ve bütçenin , Temsilciler Meclisi ile Senato'da onaylanmasının ardından ABD Başkanı Donald Trump'ın imzasına sunulması bekleniyor .
Ekonomik destek paketinde , ABD vatandaşlarına 600 dolarlık doğrudan ödeme , küçük işletmelere yönelik 300 milyar dolarlık kaynak , kira yardımı için 25 milyar dolarlık destek ve işsizlik yardımlarının 300 dolar artırılması gibi düzenlemelerin olduğu belirtiliyor .

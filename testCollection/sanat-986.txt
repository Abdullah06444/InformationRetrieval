Cemal Reşit Rey ( CRR ) Konser Salonu bu yıl 8 Mart Dünya Kadınlar Günü’nü yine farklı bir yaklaşımla kutluyor .
İki konserden oluşan programın ilki olan , " Mozart’ın Kadınları "
7 Mart Pazar akşamı ilk gösterimini yaptı .
Müzik tarihinde farklı kadın karakterlerini en ince ve derin şekilde betimleyen Mozart’ın operalarındaki kadınların psikolojik durumları , kişilikleri ve ilişkilerini yaşayış biçimleri yalnız müzikte değil , genelde sanat tarihinde bambaşka bir yere sahip .
Mozart’ın Kadınları konserinde üç başarılı soprano Ayten Telek , Dilruba Bilgi ve Nazlı Deniz Süren , üç operadan ikişer kadına sesleriyle hayat verdi .
Figaro’nın Düğünü , Don Juan ve Sihirli Flüt’ün , saf , bilge , köylü , soylu ve hırçın karakterleri ve bazı uvertürler , konseri unutulmaz bir Mozart şölenine dönüştürdü .
CRR Sanat Yönetmeni Cem Mansur ise konser öncesi metin yazarlarıyla tarihte eşi görülmeyen bir işbirliği ile büyük bestecinin bu kadınları müziğiyle nasıl ete kemiğe büründürdüğünü anlattı .
BU AKŞAM ANADOLU'NUN KADINLARI KONSERİ VAR8 Mart Pazartesi akşamı ise CRR YouTube kanalından Oyalı Yazma Grubu’nun " Anadolu’nun Kadınları " konseri yayınlanacak .
Oyalı Yazma Grubu konserde Anadolu’nun dört bir yanından kadınların acı - tatlı tüm duygularını ifade ettikleri eserleri bir araya getirdiği özel bir repertuvar ile müzikseverlerle buluşuyor .
KONSERLER YOUTUBE'DAHer iki konser kaydını bir hafta boyunca CRR YouTube kanalından izleyebilirsiniz .

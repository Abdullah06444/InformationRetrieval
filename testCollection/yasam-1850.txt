Ataşehir'de uyuşturucu operasyonu kapsamında yapılan gözaltı işlemleri sırasında çıkan arbedede 6 polisin yaralanmasına neden olduğu öne sürülen oyuncu Adnan Koç'un da aralarında bulunduğu 6 sanıklı davada karar çıktı .
Adnan Koç ve kardeşi Ahmet Koç 4 suçtan 16 yıl 8 ay , diğer kardeşleri Mehmet Hayri Koç 5 suçtan 17 yıl 6 ay hapis cezasına çarptırıldı .
Adnan Koç'un akrabası Şeyhmuz Koç ve Mehmet Pınarbaşı da 2 suçtan 4 yıl 9 ay 15 gün hapis cezasına çarptırıldı .
İstanbul Anadolu 3. Ağır Ceza Mahkemesi'nde görülen karar duruşmasına tutuksuz sanık Şeyhmuz Koç katılırken , yine tutuksuz yargılanan diğer sanıklar katılmadı .
Sanıklar ve müşteki polislerin avukatları da duruşmada hazır bulundu .
Söz alan müşteki polislerin avukatları , savcının sanıkların cezalandırılması yönündeki mütalaasına katıldıklarını belirterek sanıkların tutuklanmasını talep ettiler .
Davaya katılan Şeyhmuz Koç , olay yerine gittiğini belirterek , \ " Ben olay yerine gittiğimde kavgaya karışmadım . Hiçbir eyleme katılmadım , beraatimi istiyorum\ " dedi .
Bazı sanıkların Avukatı Yılmaz Abuşoğlu , olayın davada müşteki olan memurların davranışları nedeniyle meydana geldiğini savundu .
Müvekkillerinin olayın başında cezalarını aldığını savunan Abuşoğlu , \ " Dövüldüler , kolları kırıldı . Müşteki memurlar narkotikte göreve yeni başlayan memurlardır . Deneyimleri azdır . Basına karşı mahcubiyetlerini örtmek için böyle bir senaryo yazdılar . İş o yüzden buraya kadar geldi . Müvekkillerimin beraatine karar verilmesini istiyorum\ " dedi .
ADNAN KOÇ 16 YIL 8 AY CEZA ALDIAradan sonra kararını açıklayan mahkeme , Adnan Koç ve kardeşi Ahmet Koç'u , müşteki polislere yönelik eylemlerinden dolayı , \ " Kasten yaralama\ " , \ " Kamu görevlisine hakaret\ " , \ " Kamu görevlisine görevini yaptırmamak için direnme\ " ve \ " Kişiyi hürriyetinden yoksun kılma\ " suçlarından suçlu buldu .
Mahkeme , Adnan ve Ahmet Koç'u bu suçlardan 16'şar yıl 8'er ay hapis cezasına çarptırdı .
Adnan Koç'un diğer kardeşi Mehmet Hayri Koç ise , \ " Kasten yaralama\ " , \ " Kamu görevlisine hakaret\ " , \ " Kamu görevlisine görevini yaptırmamak için direnme\ " , \ " Kişiyi hürriyetinden yoksun kılma\ " ve \ " Mala zarar verme\ " suçlarından 17 yıl 6 ay hapis cezasına çarptırıldı .
Adnan Koç'un akrabası Şeyhmuz Koç ve Mehmet Pınarbaşı da , \ " Kamu görevlisine hakaret\ " ve \ " Kamu görevlisine görevini yaptırmamak için direnme\ " suçlarından 4 yıl 9 ay 15 gün hapis cezasına çarptırıldı .

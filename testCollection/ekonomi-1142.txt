Corona virüs salgınının geçen yıl ' güvenli liman ' olan altına talebi artırmasıyla 540 liraya kadar çıkan gram altın fiyatı , son dönemde 410 liraya kadar düştü .
Ancak bu düşüş altında yeni bir tüketici talebi oluşturmadı .
Ntv . com . tr'ye bilgi veren sektör başkanları ve uzmanlar , tüketicinin beklemede kaldığını ve gidişatı izlediğini belirtiyor .
Tuğba Öztürk / NTV .
COM .
TRYurtdışında ons fiyatlarındaki gerileme ve içerideki döviz kurlarındaki düşüşe bağlı olarak gram altın 6 Kasım'da gördüğü 540 liralık zirveden 5 Şubat Cuma günü 407 liraya kadar düştü , daha sonra 410-420 TL aralığında dengelendi .
Gram altın fiyatlarında yaşanan yaklaşık yüzde 25'lik düşüşün henüz tüketici talebinde bir etkisinin olmadığı görülüyor .
Tüketiciler düşen fiyatlardan alım yapmak yerine biraz daha beklemeyi tercih ediyor .
DÖVİZDE YÜKSELİŞ BEKLENTİSİ BİTTİ , ALTINA TALEP DURDUMücevher İhracatçıları Birliği Yönetim Kurulu Başkanı Mustafa Kamar , altın sektörünü ikiye ayırmak gerektiğini söyledi .
Bunlardan ilkinin külçe altın veya gram altını kapsayan sarrafiye , diğerinin de yüzük ve küpe gibi aksesuarları kapsayan mücevher ve takı olduğunu ifade etti .
Kamar , \ " Şu anda gram altın , yani sarrafiyeye olan talep durma noktasında , çünkü dövizin artacağını düşünenlerin ümitleri aşının bulunmasıyla sonlandı . Mücevher de Ocak ayını iyi geçirmedi . Salgının etkileri ve uluslararası seyahatteki kısıtlamaların devam etmesi altın ticaretini olumsuz etkiledi . Bundan dolayı altın talebi çok zayıf seyrine devam ediyor . Nisan ayına kadar da bu durumun devam edeceğini tahmin ediyoruz\ " dedi .
Altında talebi etkileyen en önemli unsurlardan birinin fiyatların dengeli gidişatı olduğunu belirten Kamar , \ " Altının standart bir seyir izlemesi ticareti etkiliyor , alıcının satın alımına yön veriyor . Türkiye’deki altın fiyatı dolar / TL'ye bağlı , dolayısıyla orada yaşanan durum altın fiyatını çok etkiliyor . Ancak görünen o ki doların zayıf seyri uzun bir süre daha devam edecek . Dolayısıyla bu durum altın fiyatına da etki edecektir . Dünyada da olağan dışı bir gelişme olmaz ise ons altının çok yükseleceğini öngörmüyoruz . \ " diye konuştu .
İHRACATTA SALGININ ETKİLERİ SÜRÜYORİhracattaki son durumu da değerlendiren Kamar , salgının etkilerinin halen devam ettiğine dikkat çekti .
Esas ihracat kaleminin külçe altın olduğunu belirten Kamar , \ " Mücevher takı ihracatında düşüş devam ediyor . Pandeminin başladığı günden bu yana mücevher takı ihracatındaki düşüş yüzde 50’lerde . Bu şu demek ; Türkiye’deki her yıl 100 ton altın işleniyor ise şu anda 55 ton altın işleyebiliyoruz . Dolayısıyla bu durum birçok küçük esnafın ve atölyenin atıl durumda olduğunu gösteriyor . Bu durumun Mayıs sonuna kadar devam edeceğini düşünüyoruz , sonrasında uluslararası seyahat kısıtlarının kalkması , fuarların açılmasıyla birlikte tekrar bir hareketlenme olacaktır . Salgının etkilerinin azalması aslında ihracatın iyileştirilmesi ile paralel bir seyir izleyecektir . \ " dedi .
TÜKETİCİ BEKLEMEYE GEÇTİİstanbul Kuyumcular Odası Başkanı Mustafa Atayık da altın talebi ile ilgili olarak benzer ifadeleri kullandı . \ " Pandemi dönemi olduğu için talep de satış da pek yok\ " diyen Atayık , altın fiyatının düşmesiyle bir bekleme hali oluştuğuna dikkat çekti .
Atayık , \ " Altını alan da satan da çok yok . Vatandaş altın daha da düşer mi diye bekliyor . \ " dedi .
Sevgililer Günü'ne yönelik olarak bir talep artışı beklediklerini anlatan Atayık , çiçekçiler için yapılan düzenlemenin kuyumcular için de yapılması gerektiğini kaydetti .
Atayık , \ " Biz İçişleri Bakanlığına Sevgililer Günü için bir talep ilettik . Çiçekçiler için yapılan esnemenin kuyumcular için de yapılmasını istiyoruz . Kuyumcular yılbaşı ve Sevgililer Günü gibi özel günlerde çok iş yapıyor . Bizim insanımız da genelde hediye almayı son güne bırakıyor . Kuyumcularımızın işleri son zamanlarda oldukça zayıf . Pek iş yapamıyoruz . Düğünler yapılmıyor , yılbaşında da çok satış yapamadık . Sevgililer Günü için bir beklentimiz var . Kuyumcular için umut talep ediyoruz\ " ifadelerini kullandı .
AĞUSTOS AYINDAKİ GİBİ BİR DURUM YOKAltın ve para piyasaları uzmanı Mehmet Ali Yıldırımtürk de geçtiğimiz Ağustos ayındaki gibi hızlı bir altın alışının söz konusu olmadığını ve yüzde 10-20 civarında talep düşüşü gördüklerini belirtti .
Gram altının 540 liraya kadar yükseldiği dönemde dolar / TL'nin 8.57 seviyelerinde seyrettiğini ifade eden Yıldırımtürk , \ " Altının ons fiyatında 100-120 dolarlık bir gerileme var . Dolar da 8.57'den 7.10'lara geriledi . İç piyasadaki iyimserlik devam eder , piyasaya yönelik güven veren sözlü müdahaleler de devam ederse doların 7 liraya kadar gerileme olasılığı var . \ " dedi .
Merkez Bankası Başkanı'nın değişmesi sonrası piyasalarda olumlu bir hava oluştuğunu söyleyen Yıldırımtürk , pandeminin bu gidişatı etkileyecek önemli bir unsur olduğunu söyledi . \ " Pandemide bir zayıflama olurken ekonomide canlanma olursa o zaman dövizde ters dolarizasyon olabilir\ " diyen Yıldırımtürk , şu ifadelere yer verdi : \ " Burada önemli olan ikinci etken de enflasyondaki yükseliş beklentisinin de kırılması . Vatandaşın enflasyonun düşeceğine yönelik inancı artarsa dövizde geri çekilme olabilir . Bu durum altının iç piyasa fiyatını etkiler . \ "
Yıldırımtürk , yurtdışındaki altın fiyatları ile ilgili olarak da önümüzdeki ay bir toparlanma yaşanabileneceğini belirtti .
Altının onsunun üçüncü çeyerkte 2150-2200 dolarları görebileceğini kaydeden Yıldırımtürk , \ " Bu durumda altının şu anki 418-420 TL olan iç piyasa fiyatının yine 475-500 liraya doğru hareket edeceğini söyleyebiliriz . \ " dedi .

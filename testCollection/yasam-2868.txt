Ünlü oyuncu Burak Özçivit , rol aldığı dizi için saçlarını kestirdi .
Eşi Fahriye Evcen , Özçivit'in bu halini yorumsuz bırakmadı .
Burak Özçivit , başrolünde oynadığı Kuruluş Osman dizisi için uzattığı saçlarını , dizinin ikinci sezonuna hazırlanırken kestirdi .
Tıraş olurken çektiği bir fotoğrafı Instagram hesabından " Saçlara veda , özlenen günlere doğru " notuyla paylaşan Özçivit'in yeni imajı kısa sürede bir milyona yakın beğeni aldı .
Oyuncunun yeni imajı için yaptığı hazırlığa eşi Fahriye Evcen'den beğeni geldi .
Evcen eşinin tıraş olurken çektiği selfieye " Her zaman çok iyiydi ama böyle bir başka " yorumunu yaptı .
Özçivit , sosyal medya hesabından tıraş sonrası yeni görüntüsünü de paylaştı ve takipçileriyle mini bir anket yaptı .
Ünlü oyuncunun hayranları , kısa saçlı halini daha çok beğendiklerini söyledi .

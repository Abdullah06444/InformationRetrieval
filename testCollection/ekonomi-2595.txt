THY'den 13 ve 15 Ocak tarihleri arasında yurt dışı uçuşlarına bilet alacak yolcular yüzde 40 indirimden yararlanacak .
Yolcular , indirimli olarak satın aldıkları biletleri 1 Nisan - 31 Aralık 2021 tarihleri arasında kullanabilecek .
Kampanya ile ilgili olarak Türk Hava Yolları Basın Müşavirliği'nden yapılan yazılı açıklamada şöyle denildi : \ " Türk Hava Yolları yaklaşan güzel günlerde dünyayı yeniden keşfetmek isteyen misafirleri için yüzde 40 indirim kampanyası başlatıyor . Ayrıcalıklı fiyatlardan yararlanacak yolcular dünyanın en güzel şehirlerini Türk Hava Yolları’nın uygun fiyatları , esnek biletleme seçenekleri ve güvenli seyahat standartları ile keşfedecek . Bayrak taşıyıcı havayolunun yurtdışı uçuşlarında ve tüm bilet tiplerinde geçerli olan kampanyadan yararlanmak isteyen yolcular 13-15 Ocak tarihleri arasında satın alacakları biletler ile 1 Nisan - 31 Aralık 2021tarihleri arasında yüzde 40 indirimli uçma ayrıcalığı elde edecekler . Türk Hava Yolları yolcuları kampanya kapsamında satın alacakları biletlerin tarihinde ücretsiz değişiklik yapma hakkına da sahip olacaklar , iptal ya da iade durumunda ise ücret sınıfı kuralları geçerli olacak . Ercan Havalimanı ve Çin anakarası ( Pekin , Şangay , Guangzhou ve Xi’an ) varışlı / çıkışlı noktalar kampanya kapsamında değildir\ " denildi .
VİDEO : YURT DIŞINA UÇUŞ SAYISI ARTIYOR - ARŞİV

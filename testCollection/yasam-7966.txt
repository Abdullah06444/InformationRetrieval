Menajerlerin hayatları üzerinden sektörün kapılarının aralandığı Star TV'nin sevilen dizisi Menajerimi Ara'nın kadrosuna katılan Serhat Teoman karakterini ve kariyeri hakkında merak edilenlenleri anlattı .
Star TV'nin sevilen dizisi Menajerimi Ara'da Serkan karakterine hayat verecek olan Serhat Teoman hakkında merak edilenleri anlattı .
Daha önce televizyonda izlemediğimiz bir dünyanın kapılarını aralayan Ay Yapım imzalı Menajerimi Ara başladığı günden bu yana çok ses getirdi .
Sizin bu projeye dahil olmaktaki motivasyonunuz neydi ?
Call My Agent zaten keyifle takip ettiğim bir işti .
Menajerimi Ara’yı da izliyordum çünkü topraklarımıza , kodlarımıza çok iyi uyarlanmış bir projeydi .
Güçlü ve alışılagelmişin dışında senaryosu , rejisi ve oyunculuklarla birlikte farklı bir soluk oldu sektörümüze .
İzleyicisi olduğum , beğendiğim bir projeden ; rol olarak da beni heyecanlandıran ve hoşuma giden bir teklif geldiğinde çok fazla düşünmeme gerek kalmadı .
Doğru zamanda doğru iş denklemini de kullanabiliriz .
İzmir’den İstanbul’a geldiğinizde sektöre girişiniz nasıl oldu ?
Yıllardır yaşadığınız şehirden sektörün nabzının attığı İstanbul’a gelmek zor bir karar mıydı ?
Konservatuarı bitirdikten sonra eğitimini aldığım mesleği yapabilmek için uygun fırsatların olduğu şehir İstanbuldu ve her dramada olduğu gibi kahramanın dünyasının değişmesiyle yolculuk başladı .
Bir işe kalbinizle tutunduğunuz ve emek harcadığınız zaman bir şekilde işler zor da olsa yoluna girmeye başlıyor .
İlk başlarda yaşadığım zorluklar tabii ki vardı , Ege’nin kalbi İzmir’i , aileni , arkadaşlarını arkanda bırakıp gitmek çok zor bir karar ama inandığım , istediğim şeyler uğruna bu mücadeleyi iyi ki vermişim diyorum şu an .
Karakteriniz Serkan , dizideki dört menajere rakip olacak gibi duruyor .
Karakterinizi bir de sizden dinleyebilir miyiz ?
Öncesi ve sonrası arasında çatışması yüksek bir karakter olduğu için beni heyecanlandıran bir rol olduğunu düşünebiliriz .
Şimdilik , hırsını da bu çatışmadan alıyor Serkan , izleyenleri de bu nedenle heyecanlandırabileceğini söyleyebiliriz .
Bir oyuncu olarak , bir menajeri canlandırmak ve onların perspektifinden sektöre bakmak size nasıl hissettirdi ?
Daha çok yeni başladınız ama bölümleriniz ilerledikçe sektöre ve menajerinize karşı bakış açınız değişir mi ?
Menajerlik çok keyifli , renkli görünen bir meslek olsa da çok fazla mesai , emek ve çaba harcanması gereken bir meslek .
Yıllardır bu sektörün içinde olan biri olarak az çok zaten bildiğim bir durumdu bu , ancak karakter üzerine çalışırken bir kez daha yüzleşmiş oldum .
Eğer bir etkisi varsa daha çok saygı ve anlayış üzerine olmuştur muhtemelen .
Menajerimi Ara , her bölüm eğlenceli anların yanı sıra oyuncuların ya da menajerlerinin iş hayatlarında karşılaştıkları zorlukları ve hayatlarındaki sıkıntıları gözler önüne seriyor oysa dışarıdan çok büyülü bir dünya gibi görünür oyuncuların dünyası .
Dışarıdakiler tarafından farklı bir konumlandırması vardır .
Sizin bu konudaki görüşleriniz nedir ?
Benim her zaman söylediğim gibi , oyunculuğu diğer meslek gruplarından farklı bir yere koymanın bir anlamı yok .
Her mesleğin kendi içinde ayrı bir önemi vardır elbette .
Bizler sadece yaptığımız iş dolayısıyla gözler önünde olduğumuzdan dışarıdan bakanlar için büyülü bir dünya gibi görünüyor olabilir .
Oysa ki günün sonunda kimsenin hayatını kurtarmıyoruz ya da dünya için faydalı bir buluş icat etmiyoruz .
Çocukluğumuzdan gelen oynama güdüsünü büyüdüğünde de devam ettiren ve bunu mesleği olarak benimseyen insanlarınız .
Buna farklı anlamlar yüklemeyi doğru bulmuyorum .
Siz bir oyuncu olarak Ego Ajans’ın dört menajeri yerine Serkan’la çalışmayı tercih eder miydiniz ?
Cevabınız evet ise , neden ?
İlk olarak Serkan’ın Ego Ajans’da yetişmiş ve temelde bildiği ve sahip olduğu her bilgi ve tecrübeyi oradan edinmiş olduğunu es geçmemeliyiz .
Tabii şahsi duygularıyla şekillenmiş karakteri ve farklı bir ülkede edinmiş olduğu tecrübelerini de üzerine katarak mesleğinde hırslı ve inatçı bir yolda ilerlemesinden ben de etkilenebilirdim .
Menajerimi Ara , hem hikayesiyle hem kadrosuyla hem de her bölüm diziye konuk olan birbirinden ünlü isimlerle yüksek tempolu bir dizi .
Set ortamı da bize yansıdığı kadar eğlenceli mi ?
Diziye sonradan dahil olan biri olarak , set ortamına alışabildiniz mi ?
Menajerimi Ara seti çok sıcak ve samimi bir set .
Göründüğü gibi çok keyifli bir set ortamı olduğunu ve benim de dahil olduğum için şanslı olduğumu söyleyebilirim .
Yelpazesi geniş bir oyuncu castı ve keyifli bir senaryosu olan bir projeye dahil olduğum için oldukça keyifliyim .
Bu işin okulunu okuyan ve yıllardır birçok başarılı projede yer alan bir oyuncu olan bu alanda ilerlemek isteyenler için tavsiyeleriniz neler olur ?
Evet ben okullu diye tabir edilenlerdenim .
2007 yılında Dokuz Eylül Üniversitesi Güzel Sanatlar Fakültesi Sahne Sanatları Bölümü Oyunculuk Ana Sanat Dalı’nı bitirdim .
Sonrasında da Mimar Sinan Üniversitesi’nde Oyunculuk Yüksek Lisans Egitimi’ne başladım .
Kendim okullu olmama rağmen okullu olmanın bir mecburiyet olmadığını , oynama güdüsünü kaybetmeyen her bireyin çalışma ve disiplinle bu mesleği icra edebileceğini düşünüyorum .
İleride bu mesleği yapmak isteyen arkadaşlara tavsiyem ister okullu , ister alaylı olarak aldıkları eğitimlerde çok azimli ve her zaman sorgulayan , hiç bir zaman oldum yanılgısına düşmeden kendilerini geliştirmeye devam etmeleridir .
Çünkü her zaman yapabilecekleri ‘daha fazlası’ mutlaka vardır .
Bizim için de geçerli olan motivasyon , bir zirve varsa eğer , aşağıya hiç bakmadan tırmanmaya devam etmektir .
Menajerimi Ara 13. yeni bölüm fragmanı

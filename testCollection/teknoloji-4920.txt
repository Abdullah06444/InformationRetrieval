Google'ın sürücüsüz otomobil projesinin başındaki isim olan John Krafcik , Elon Musk'ın sahibi olduğu Tesla ile ilgili açıklamalarda bulundu .
Sürücüsüz otomobil teknolojisi için dünyanın dört bir yanında pek çok şirket yoğun mesai harcıyor .
O şirketlerden en dikkat çekenleri ise Google ve Tesla .
Independent'ta yer alan habere göre , Google'ın sürücüsüz otomobil projesinin başındaki isim olan John Krafcik , Elon Musk'ın sahibi olduğu Tesla ile ilgili konuştu .
Google'ın çatı şirketi Alphabet'in sürücüsüz otomobil teknolojisi geliştirmek için kurduğu Waymo'nun CEO'su Krafcik , Tesla'nın tam otomatik sürüş özelliğini geliştirmek için yanlış yolda olduğunu öne sürdü .
Krafcik , konu ile ilgili yaptığı açıklamada şu ifadeler yer verdi : \ " Tam otomatik sürüş sistemine bir gün sihirli bir şekilde geçene kadar sürücü yardım sistemini daha çok geliştirmek bir yanılgı\ "
Tesla , Krafcik'in hedefi haline gelen sürücü yardım sistemi Autopilot'u 2014 yılında piyasaya sürmüştü .
Musk ise geçtiğimiz aylarda yaptığı açıklamada Tesla'nın bu yıl bazı alanlarda tam otomatik özelliğini kullanıma sunacağından emin olduğunu kaydetmişti .

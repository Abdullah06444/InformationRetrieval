Sezen Aksu dün akşam Maslak'ta verdiği konserde , 40 yıllık sahne hayatına veda ettiğini açıkladı … \ " Bunlar benim son istanbul konserlerim\ " diyen Aksu , yaptığı duygusal konuşmayla hem kendi ağladı , hem de hayranlarını ağlattı … \ " Her bitiş yeni bir başlangıçtır . Üretmeye devam edeceğim fakat daha önceden söz verdiğim birkaç konseri de yaptıktan sonra sahneye veda ediyorum . İstanbul'da son konserim . Bugün 40 yılın anısına burada benimle olduğunuz için şükranla doluyum . \ " diyen Aksu , sözlerine bir şarkısının dizeleriyle devam etti .
O şarkı , aksu'nun belki de hayatının özeti olan \ " Hayat sana teşekkür ederim\ " şarkısıydı ; \ " Benim oyuncak bebeğim olmadı , kendimi bildim bileli şarkı söyledim . Alkışı sevdim . Kadınları , erkekleri , romanları , özellikle de başkaldıranları çok sevdim . Hayat sana teşekkür ederim … \ "
Bu veda konuşması , salonda duygulu anlar yaşanmasına neden oldu .
Aksu , hem kendisi ağladı , hem de herkesi ağlattı .
Sonrasında bu hüzünlü havayı , esprileriyle dağıtmaya çalıştı . \ " İtiraz etmeyin . 800'e yakın şarkım oldu . Artık döndürüp döndürüp dinlersiniz . 40 yıldır buralardayım , artık yeter , beni sinirlendirmeyin\ " diyerek salondakileri güldürdü .
Aksu , bu yaz dinleyicilerinin karşısına \ " Sezen'li Yıllar\ " adını taşıyan ve dört konser olarak planlanan bu özel projeyle çıkmıştı . iki konser , Temmuz ayında yapılmış , diğer ikisi Ekim ayında şehitler nedeniyle ertelenmişti .
Dün ve bugün Maslak'ta yapılması anons edilen bu konserlerin , Aksu'nun son konserleri olacağı , bilinmiyordu .
Konserine \ " Küçüğüm\ " ve \ " Kaybolan Yıllar\ " şarkılarıyla başlayan sanatçı , , ilk andan itibaren durgundu , keyifsiz gözüküyordu . Konser boyunca \ " Sen Ağlama\ " dan \ " Geri Dön\ " e , \ " Tutuklu\ " dan \ " Keskin Bıçak\ " a unutulmaz şarkılarını söyledi .
Madımak'ta hayatını kaybedenler için \ " Kavaklar\ " ı , genç yaşta idam edilen Erdal Eren için \ " Son Bakış\ " ı yorumladı . İlk yarının sonunda erkek dansçılarla birlikte şarkılar söyleyip dans da etti .
Ama ikinci yarı yeniden hüzünlü şarkılar yükselmeye başladı sahneden .
Tam neşeli bir finalle herkes mutlu ayrılıyordu ki , sahnelere veda ettiğini açıkladı .
Aksu , bu akşam 20.30'dan itibaren son kez Maslak Volkswagen Arena'da sahne alacaK .

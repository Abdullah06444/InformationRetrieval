\ " Mesken tapusu\ " olarak bilinen kat mülkiyeti tapusunu almadan daire satan müteahhit , inşaat aboneliği dolayısıyla daireye iki kat fazla gelen su faturasının yarısını ödeyecek .
Kayseri Tüketici Mahkemesi , \ " mesken tapusu\ " olarak bilinen kat mülkiyeti tapusunu almadan daire satan müteahhitin , inşaat aboneliği dolayısıyla daireye iki kat fazla gelen su faturasının yarısını ödemesini kararlaştırdı .
Kayseri'de bir daire sahibi , 2014'te satın aldığı dairenin kat mülkiyeti tapusu olmadığı için 2017 yılına kadar su faturası bedelini iki kat tarifeli inşaat aboneliği üzerinden ödedi .
Maddi kaybın müteahhit tarafından giderilmesini isteyen vatandaş , Talas Tüketici Sorunları Hakem Heyeti Başkanlığına başvurdu .
Tüketiciyi haklı bulan hakem heyeti , kat mülkiyeti alınıncaya kadar su faturası olarak ödenen bin 740 liranın yarısının müteahhitten tahsiline karar verdi .
Müteahhidin kararı taşıdığı Tüketici Mahkemesi de tüketiciyi haklı bularak faturanın yarısı olan 780 liranın müteahhit tarafından ödenmesini kararlaştırdı .
Konuyla ilgili açıklama yapan Tüketiciler Birliği Genel Başkanı Mahmut Şahin , Türkiye'de yapılan binaların neredeyse yarısının mesken ruhsatının olmadığını söyledi .
Kat mülkiyeti tapusu bulunmayan dairelerin su faturasını \ " kaçak su bedeli\ " gibi ödediğini bunun da normal su fiyatının iki katı olduğunu vurgulayan Şahin , \ " Milyonlarca tüketici yıllardır fazla para ödüyor . Burada tüketicinin bir hatası yok . Tüketici ev alırken mesken masrafını da müteahhide ödüyor . Buradaki ayıplı hizmeti gidermesi gereken kişi müteahhittir , inşaat firmasıdır\ " diye konuştu . \ " TÜKETİCİLERİ HAKLARINI ARAMAYA DAVET EDİYORUZ\ "
Kendilerinin bu konuda daha önce uyarıda bulunduğunun altını çizen Şahin , şunları kaydetti : \ " Duyurumuza kulak veren bir tüketicimiz geçen yıl Talas Tüketici Sorunları Hakem Heyeti Başkanlığına başvuruda bulundu . Hakem heyeti tüketiciyi haklı buldu . İnşaat firmasını tüketici kanununda bulunan ayıplı hizmetten dolayı suçlu buldu . Müteahhit de Tüketici Mahkemesine itirazda bulundu . Tüketici Mahkemesi de hakem heyetinin aldığı kararı doğru bularak müteahhidin dava talebini reddetti . Bu bir emsal karardır . Tüketicilerimizi bu konuda duyarlı olmaya ve haklarını aramaya davet ediyoruz . \ "
Şahin , mesken tapusu alınmadan önceki ödenmiş faturaların toplamı 6 bin 860 lira ve altında olan tüketicilerin hakem heyetine , bundan daha yüksek olanların ise Tüketici Mahkemesine başvurmaları gerektiğini belirtti .
Tüketicilerin ev almadan önce bu gibi konuları araştırması gerektiğini vurgulayan Şahin , \ " Bir ürün alırken nasıl ki yetkili servisi , garantisini dikkate alıyorsak daire alırken de aynı şeyleri önemsemeliyiz . Alacağımız dairenin kat mülkiyeti tapusu olup olmadığına kesinlikle bakmamız gerekiyor . \ " uyarısını yaptı .
VİDEO : İZMİR'DE REKOR SU FATURASI

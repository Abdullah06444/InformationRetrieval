Biontech CEO'su Uğur Şahin , Pfizer ile birlikte üretimi artırmaya çalıştıklarını , diğer aşılar gelene kadar aşı tedarikinde boşluklar olabileceğine dikkat çekti .
Alman Der Spiegel’e konuşan Şahin , corona virüsün mutasyonuyla ilgili aşı testlerinin devam ettiğini belirtti .
Avrupa'da corona virüse karşı aşılamalar devam ederken Biontech CEO'su Uğur Şahin'den aşı tedariki uyarısı geldi .
Şahin , Alman haftalık haber dergisi Der Spiegel'e verdiği söyleşide Pfizer ile birlikte aşı üretiminin artırılması konusunda çalışmalara hızla devam ettiklerini , diğer aşılar uygulanana kadar aşı tedarikinde boşluklar olabileceğine dikkat çekti .
" AŞI ONAYLARININ GECİKMESİ TEDARİK SORUNUNA YOL AÇIYOR "
Avrupa'da ilgili otoriteler Biontech - Pfizer aşısının kullanımına onay vermiş , aşılamalar 27 Aralık tarihinde başlamıştı .
Fakat Almanya'da bazı aşı merkezleri 27 Aralık tarihinden sonra geçici olarak kapanmıştı .
Şahin , aşı onaylarındaki gecikmeden dolayı durumun olumlu görünmediğini , kıtada diğer aşılara onay verilmediği için oluşan boşluğu kendi aşılarıyla doldurmak zorunda olduklarını söyledi .
Avrupa'da ilgili otoritelerin Moderna'nın aşısına 6 Ocak'ta onay vermesi bekleniyor .
TESTLER DEVAM EDİYORİlk olarak İngiltere'de tespit edilen corona virüs mutasyonuna ilişkin de değerlendirmelerde bulunan Şahin , geliştirdikleri aşının mutasyona karşı etkili olabileceğini belirtti .
Şahin , bu konuda testlere devam ettiklerini ve yakında sonuçları elde edeceklerini söyledi .
Şahin - 70 derecede tutulması gereken aşının daha kolay saklanabilmesi yönünde çalışmalar yapıldığını , yazın sonuna doğru yeni nesil aşının daha yüksek derecelerde saklanabileceğini belirtti .

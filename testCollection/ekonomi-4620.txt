Stockholm Uluslararası Barış Araştırmaları Enstitüsünün ( SIPRI ) küresel askeri harcamalar raporuna göre , küresel askeri harcamalar , 2019 yılında bir önceki yıla göre yüzde 3,6 artarak 1,9 trilyon dolara yükseldi .
Raporda , Türkiye’nin askeri harcamaları 2018-2019 döneminde ise yüzde 5,8 arttığı bilgisi yer aldı .
Stockholm Uluslararası Barış Araştırmaları Enstitüsü'nün raporuna göre 2019 için hesaplanan rakam , 2010'dan bu yana askeri harcamalardaki en büyük yıllık yükselişe işaret ediyor .
SIPRI'de araştırmacı Nan Tian yaptığı açıklamada , 2010 yılının küresel askeri harcama verileriyle karşılaştırıldığında , 2019 yılındaki artışın yüzde 7,2 olduğunu ifade ederek , bunun 2008 küresel ekonomik krizinden bu yana en yüksek düzeydeki askeri harcama olduğunu belirtti .
TÜRKİYE'NİN ASKERİ HARCAMASITürkiye’nin askeri harcamaları , 2010-2019 arasında yüzde 86 artarak 20,4 milyar dolara ulaştı .
Türkiye’nin askeri harcamaları 2018-2019 döneminde ise yüzde 5,8 arttı .
SIPRI verilerine göre , Türkiye 2019 yılında dünyada en çok askeri harcama yapan ülkeler arasında 16‘ncı sırada yer aldı .
ASKERİ HARCAMALARIN YÜZDE 62'Sİ BEŞ ÜLKEYE AİTRapora göre , geçen yıl küresel askeri harcamaların yüzde 62'si ABD , Çin , Hindistan , Rusya ve Suudi Arabistan tarafından yapıldı .
ABD'nin harcamaları 2019 yılında önceki yıla göre yüzde 5,3 artışla 732 milyar dolar oldu .
Öte yandan ABD'nin askeri harcamaları 2010-2019 arasında yüzde 15 azaldı .
SIPRI'de araştırmacı Pieter D. Wezeman , yaptığı açıklamada ABD'nin harcamalarında 2018-2019 dönemindeki artışın büyük devletler arasındaki rekabetin bir göstergesi olduğunu ifade etti .
ABD'yi takip eden Çin'in harcamaları 2010-2019 arasında yüzde 85 artışla 261 milyar dolara yükseldi .
Aynı dönemde Hindistan'ın harcamaları da yüzde 37 artışla 71,1 milyar dolara çıktı .
SIPRI araştırmacısı Siemon Wezeman , Hindistan’ın , Pakistan ve Çin ile yaşadığı gerilim ve aralarındaki rekabetin , askeri harcamalarının yükselmesinin ana nedenlerinden biri olarak görülebileceğini belirtti .
Çin ve Hindistan'ın yanı sıra 47,6 milyar dolarlık harcamayla Japonya ve 43,9 milyar dolarlık harcamayla Güney Kore , Asya ve Okyanusya'da en fazla askeri harcama yapan ülkeler arasında yer aldı .
ALMANYA , İLK 15'TE EN FAZLA ARTIRAN ÜLKESIPRI raporuna göre , Almanya'nın askeri harcamaları 2019'da bir önceki yıla göre yüzde 10 artışla 49,3 milyar dolara yükseldi .
Almanya , 2018-2019 döneminde ilk 15 ülke arasında askeri harcamaları en fazla artıran ülke olarak kayıtlara geçti .
Sıralamada Almanya iki basamak yükselerek , 50,1 milyar dolarla 6'ncı sırada bulunan Fransa’nın ardından yedinciliği aldı .
Enstitüde araştırmacı Diego Lopes da Silva , Almanya'nın askeri harcamasındaki artışın Rusya'dan gelebilecek tehdit algısıyla kısmen açıklanabileceğini ve bu algının birçok NATO ülkesi tarafından paylaşıldığını ifade etti .
RUSYA 4.SIRADA YER ALIYOR Rusya , askeri harcamasını 2019'da bir önceki yıla göre yüzde 4,5 artırarak 65,1 milyar dolara çıkardı ve en fazla askeri harcama yapan 4. ülke oldu .
Suudi Arabistan’ın askeri harcamaları ise yüzde 16 düşüşle yaklaşık 61,9 milyar dolar olarak gerçekleşti .
SIPRI , kurulduğu 1966'dan bugüne çatışma , silahlanma , silah kontrolü ve silahsızlanma gibi alanlarda araştırma , rapor ve analizler hazırlıyor .

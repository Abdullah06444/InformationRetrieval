Haber sunucusu İsmail Küçükkaya , özel hayatı ile gündemde .
6 ay önce boşandığı eşi Eda Demirci , ünlü habercinin evlilikleri boyunca kendisine üç kez fiziksel , birçok kez de psikolojik şiddet uyguladığı iddiasında bulundu .
Küçükkaya iddiaları yalanlarken eski eşi hakkında 2 ay uzaklaştırma kararı çıkarıldı .
Avukatı Kezban Hatemi ise " Şiddet varsa ispatlasın " diyerek ‘linç’ iddiasında bulundu .
Fox TV'nin haber sunucusu İsmail Küçükkaya , 9 Temmuz 2016’da görsel sanatlar öğretmeni Eda Demirci ile dünya evine girdi .
Çift o dönemde sosyal medya hesaplarından mutluluk pozları paylaştı ama Eda Demirci’nin iddiasına göre duygusal ve fiziksel şiddet daha düğün günü başlamıştı .
Boşanma dilekçesinde " Eşine kötü davranan İsmail Küçükkaya , otel görevlilerinin yanında kuaför yüzünden eşine bağırdı . Odadan kovulan Eda Küçükkaya ağlayarak dışarı çıktı . Ailelerin araya girmesiyle düğün yapıldı " yazıyordu .
Demirci , 2018 yılında şiddete uğradığını iddia ederek 1 milyon 200 bin lira tazminat ve aylık 15 bin lira nafaka istemiyle boşanma davası açtı .
Dilekçesinde " Davalı ilk şiddet olayında müvekkilim Eda’nın kafasını tutmuş , sürükleyerek ve ağzını kapayarak , perde açık olduğundan kimse görmesin diye kütüphaneye doğru sürüklemiştir . İkinci olayda müvekkilimin kollarında davalının tırnak izleri çıkmış , yüzüne yumruk atmış ve ‘Şu anki konumum olmasa senin yüzünü gözünü dağıtırdım’ demiştir " ifadeleri yer aldı .
Çift 30 Ocak 2020’de boşandı .
Eda Demirci " Davadan bir süre önce kanser olduğumu öğrendim . Tazminat taleplerimden vazgeçtim . Düğün takıları karşılığında 550 bin TL aldım ve boşandık " diyor .
Hürriyet'in haberine göre , İsmail Küçükkaya’nın avukatı Kezban Hatemi müvekkiline yönelik şiddet iddiaları hakkında ise şunları söyledi : " Kesinleşen mahkeme kararında açıkça da görüleceği gibi davalının müvekkilim İsmail Küçükkaya aleyhine açtığı dosyada şiddet uygulandığına dair rapor , savcılık veya herhangi bir zabıta ve kolluk başvurusu olduğuna dair en ufak bir delil olmadığı gibi Demirci’nin tek bir koruma talebi dahi olmamıştır . Davalının müvekkilimin manevi şahsiyetine ve kişilik haklarını zedeleyici tutum ve davranışları ile beyanları külliyen gerçek dışıdır . "
2 AYLIK UZAKLAŞTIRMA KARARIAvukat Hatemi , Eda Demirci hakkında müvekkilinin kişilik haklarını ihlal ettiği gerekçesiyle maddi - manevi tazminat davası açmaya hazırlanıyor .
Demirci hakkında 2 aylık uzaklaştırma kararı da çıkarıldı .
İSMAİL KÜÇÜKKAYA : İDDİALAR ASILSIZİddiaların odağındaki İsmail Küçükkaya hakkındaki şiddet iddialarını kesin bir dille yalanladı ve " Bunlar asılsız iddialar . Ortada bir şiddet olmadığı için haliyle delil de yok . Tamamen şahsıma yönelik bir karalama " ifadelerini kullandı .
EDA DEMİRCİ : ŞİDDET UYGULADI AMA HİÇ İZ BIRAKMADIEda Demirci ise şunları kaydetti : " Yaptıkları açıklamalar gerçeği yansıtmıyor . Bana uygulanan şiddete annem , ablam tanık oldu . Onlara sorun . Mahkemede kimse İsmail’in karşısına çıkmak istemedi . O nedenle başka şahit bulamadım . İlk şiddet 2017 yılının 4 Mart günü , ikincisi 24 Mart , üçüncüsünü nisanda yaşadım . Bir kere yumruk atmıştı . Gözüm şişmesin diye soğuk şişe tuttum . Ne yaptıysa iz bırakmadan yaptı . İz bırakacak şiddet uygulamadı . ‘Konumum olmasa ağzını burnunu kırardım’ diyordu . Bir kere tırnakladı , fotoğraf çekmiştim ama bir gece telefonumu alıp hepsini sildi . "

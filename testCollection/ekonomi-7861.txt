Çevre ve Şehircilik Bakanlığınca hayata geçirilecek Bina Kimlik Sistemi ile binaların periyodik olarak denetimi yapılacak , bodrumu kata çevirme , ilave kat çıkılması , kolon kesilmesi gibi aykırılıkların engellenmesi sağlanacak . BKS uygulaması , nisan ayında tüm illerde eş zamanlı olarak başlayacak .
İşte ayrıntılar .
Çevre ve Şehircilik Bakanı Murat Kurum'un dün TBMM Depremlere Karşı Alınabilecek Önlemleri Araştırma Komisyonu'nda açıkladığı Bina Kimlik Sistemi'ne ( BKS ) ilişkin detaylar ortaya çıktı .
Bakanlıkça , Türkiye'de yapı denetimli olarak tamamlanan her binanın denetimi ve takibi ile teknik ve genel bilgilerine ulaşılması amacıyla BKS uygulaması geliştirildi .
Binalara teknolojik bir levha halinde kimlik belgesi verilmesi ve belgenin bina üzerinde montajının yapılmasına ilişkin uygulamanın projesi , Çevre ve Şehircilik Bakanlığı Yapı İşleri Genel Müdürlüğünce 1,5 yıllık yoğun bir çalışma sonucunda tamamlandı .
ÇİPLİ ELEKTRONİK ETİKET VERİLECEKProje için Bakanlık ve Cumhurbaşkanlığı Savunma Sanayii Başkanlığı arasında protokol imzalandı .
Böylece , Savunma Sanayii Başkanlığının yüksek teknoloji ve Ar - Ge üretme tecrübesinden istifade edilebilecek .
Yapılara kimlik belgesi verilmesi niteliğinde olan Bina Kimlik Sistemi ile her yapıya sertifika niteliğinde QR kodlu ve RFID çipli elektronik etiket verilecek .
Teknolojik bir levha halinde binaya monte edilecek bu belge sayesinde , o binaya ilişkin yapı malzemeleri , denetimler ve zemin bilgilerinin de içerisinde yer aldığı tüm veriler görülebilecek ve bu verilerin her vatandaşın ulaşabileceği bir kaynak haline getirilmesi sağlanacak .
Bu kapsamda kullanıcılara göre farklı giriş ve görme ekranı tasarlandı .
Vatandaşlar da kendi ekranları üzerinden bu verilere ulaşabilecek .
Özellikle deprem , yangın gibi afet anlarında binaya yerleştirilen etiketlerdeki bilgilere \ " RFID okuyucu\ " vasıtasıyla uzaktan da ulaşılabilecek .
Böylece bina kat planları , yapının genel verileri ve yapıda ikamet eden vatandaş bilgileri gibi kısa zamanda erişilmesi hayati önem arz eden bilgilere ulaşılmasına imkan sağlanacak .
BİNALARIN 3 BOYUTLU GÖRSELLERİ SİSTEME YÜKLENECEKYapının inşa faaliyetinin tamamlanması sonucu , fotoğraf ve 3 boyutlu görseller sisteme yüklenecek .
Böylece , 5 yılda bir yapılacak denetimlerde ilave kat çıkma , kolon kesme , bodrumu kata çevirme , sığınağı depo - dükkan gibi kullanma gibi aykırılıklar tespit edilip , bunların engellenmesi sağlanacak .
Binalarda kullanılan tüm malzeme bilgileri ve proje bilgileri de depolanarak bir veri havuzu meydana getirilecek .
Bu sayede inşaat sektörü ve binayı satın alacak ya da kiralayacak vatandaşlar için bir \ " yapı kullanım kılavuzu\ " oluşturulacak .
Kiracılar da tutmak istediği binaya ilişkin depreme dayanıklılık ve hasar durumu gibi detay bilgilere BKS sayesinde ulaşabilecek .
Böylece hasarlı binaların kiraya verilmesi durumu ortadan kalkacak .
E - DEVLET İLE ENTEGRELİ OLACAKBKS sistemi , e
- Devlet , Yapı Denetim Sistemi ( YDS ) , Elektronik Beton İzleme Sistemi ( EBİS ) , Yapı Müteahhitleri Bilgi Sistemi ( YAMBİS ) , Mekansal Adrese Dayaı Kayıt Sistemi ( MAKS ) , Tapu ve Kadastro Bilgi Sistemi ( TAKBİS ) , Nüfus ve Vatandaşlık İşleri ( NVİ ) ile de entegre olarak çalışacak .
Uygulama nisan ayında tüm illerde eş zamanlı olarak başlayacak .
Sistemin etaplar halinde ülke genelinde tüm yapı stokuna uygulanması planlanıyor .
Yıl sonuna kadar 100 bin binanın Bina Kimlik Belgesi ile etiketlenmesi hedefleniyor .
ARŞİV : BİNA YAŞI , EVİN SATIŞ VE KİRA DURUMUNU NASIL ETKİLİYOR ?

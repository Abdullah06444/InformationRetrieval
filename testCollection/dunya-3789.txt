KKTC'de corona virüs tedbirleri kapsamında 15 Şubat gece yarısına dek tam sokağa çıkma yasağı uygulanacak .
Kuzey Kıbrıs Türk Cumhuriyeti'nde ( KKTC ) Bakanlar Kurulu , yeni tip corona virüs ( Covid - 19 ) tedbirleri kapsamında 5-15 Şubat arasında tam sokağa çıkma yasağı kararı aldı .
Başbakan Ersan Saner , Bakanlar Kurulu toplantısının ardından Covid - 19 tedbirleri kapsamında alınan kararları açıkladı .
Buna göre , 5 Şubat saat 20.00 ile 15 Şubat 05.00 arasında halkın gerekli ihtiyaçlarını karşılaması dışında tam sokağa çıkma yasağı uygulanacak .
Her bölgede nöbetçi eczane sayısının iki katı kadar eczane 08.00-24.00 saatleri arasında hizmet verecek .
Market , manav ve balıkçı gibi temel ürünlerin satıldığı yerler 08.00-17.00 arası açık olacak .
Tüm ilçeler arasındaki giriş ve çıkışlar da kapatılacak .
7 Şubat ve 14 Şubat Pazar günlerinde nöbetçi eczaneler hariç bütün işyerleri kapalı olacak .
Tüm bankalar , 8-12 Şubat arasında çalışmayacak ve bu sürede çeklerle işlem yapılamayacak .
Ayrıca Bakanlar Kurulu , 150 bin PCR test kiti ve 3 PCR cihazı alınması ve bu sayede test sayılarının artırılması yönünde de karar aldı .
KKTC Sağlık Bakanı Ali Pilli , son 24 saatte yapılan test sayısının 6 bin 937 olduğunu , 69'u yerel 80 pozitif vakaya rastlandığını ve 35 kişinin taburcu edildiğini açıkladı .
Toplam vaka sayısının 2 bin 584'e yükseldiğini belirten Pilli , yoğun bakımda 13 hastanın bulunduğunu kaydetti .

Çin'in doğusunda araştırma yapan arkeologlar bir kasabada boyları uzun ve kemik yapıları oldukça güçlü 5 bin yıllık insan iskeletleri buldu .
Çin'in doğusundaki Shandong eyaletinde araştırmalarını yürüten arkeologlar şaşırtıcı bir keşfe imza attı .
Bir kazı alanında yapılan keşifte mezarlar bulundu .
Mezarlardaki bazı iskeletlerin kemik yapısının alışılagelmiş standartlardan oldukça farklı olduğu tespit edildi .
Araştırmacılar bazı iskeletlerin 1,90 metre boyunda olduğunu ve kemik yapılarının ise oldukça güçlü olduğunu ifade etti .
Günümüzde 1,90'lık kemik yapısı yeni bir şey olmasa da boy ortalamasının 1,73 olduğu Çin'de bu tarz bir keşif ilgi uyandırdı .
Beslenme ve yaşam tarzlarında yaşanan değişikliğin vücut yapısındaki gelişmeleri etkilediğini ifade eden araştırmacılar mezardaki insanların yaşadıkları dönemde birer dev gibi görülmüş olabileceğini ifade etti .
Shandong Üniversitesi'nde görev yapan araştırmacılardan Fang Hui , \ " Bu sadece iskeletin yapısı eğer bu kişi yaşıyor olsaydı boyu 1,90 metreden çok daha uzun olurdu\ " açıklamasını yaptı .
Eyaletteki kazı alanında şimdiye kadar 104 ev , 205 mezar ve 20'den fazla adak çukuru bulundu .

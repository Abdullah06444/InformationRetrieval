12 yıllık kademeli eğitim sistemiyle birlikte bu eğitim - öğretim yılında yeniden açılacak imam hatip ortaokullarının ders programı belli oldu .
2012-2013 eğitim ve öğretim yılından itibaren açılacak ve ortaokul 5. sınıflara öğrenci alacak imam hatip ortaokullarının haftalık ders çizelgesi belirlendi .
İmam hatip ortaokullarında okutulacak zorunlu ders saati , her sınıf için toplam 36 saat olacak .
Diğer ortaokullarda ise zorunlu ders saati 5-6. sınıflar için 28'şer saat , 7-8. sınıflar için ise 29 saat olarak belirlenmişti .
İmam hatip ortaokullarının zorunlu dersleri arasında Türkçe , Matematik , Fen Bilimleri , Sosyal Bilgiler , T. C İnkılap Tarihi ve Atatürkçülük , Yabancı Dil , Din Kültürü ve Ahlak Bilgisi , Görsel Sanatlar , Müzik , Beden Eğitimi ve Spor , Teknoloji ve Tasarım , Rehberlik ve Kariyer Planlama , Kur'an - ı Kerim , Arapça , Hz. Muhammedin'in Hayatı ve Temel Dini Bilgiler dersleri yer alıyor .
Diğer ortaokullarda seçmeli olarak okutulacak Kur'an - ı Kerim , Hz. Muhammed'in Hayatı ve Temel Dini Bilgiler dersleri imam hatip ortaokullarında zorunlu olacak .
Kur'an - ı Kerim , Hz. Muhammed'in Hayatı ve Temel Dini Bilgiler dersleri 5-8. sınıflarda 2'şer saat verilecek .
Arapça dersi ise 5. ve 6. sınıflarda 4'er saat , 7. ve 8. sınıflarda ise 3'er saat okutulacak .
Diğer zorunlu derslerden Türkçe 5-6. sınıflarda 6'şar saat , 7-8. sınıflarda 5'er saat ; Matematik 5-8. sınıflarda 5'er saat ; Fen Bilimleri 5-8. sınıflarda 4'er saat ; T. C İnkılap Tarihi ve Atatürkçülük 8. sınıfta 2'şer saat ; Yabancı Dil 5-8. sınıflarda 4'er saat ; Din Kültürü ve Ahlak Bilgisi 5-8. sınıflarda 1'er saat ; Görsel Sanatlar 5-8.sınıflarda 1'er saat ; Müzik 5-8. sınıflarda 1'er saat ; Beden Eğitimi ve Spor 5-8. sınıflarda 1'er saat ; Teknoloji ve Tasarım 7-8. sınıflarda 2'şer saat ; Rehberlik ve Kariyer Planlama 8. sınıfta 1'er saat olacak .
Diğer ortaokulların ders çizelgesine göre ise Din Kültürü ve Ahlak Bilgisi Dersi 5-8. sınıflarda 2'şer saat ; Beden Eğitimi ve Spor Dersi de 5-8. sınıflarda 2'şer saat verilecek .
İmam hatip ortaokullarının zorunlu ve seçmeli ders saatleriyle birlikte haftalık toplam ders saati 40 saat olacak .
İmam hatip ortaokullarında okuyacak öğrenciler haftada 4 saat ders seçebilecek .
Diğer ortaokullarda ise haftalık seçmeli ders saati 8'er saat olarak belirlenmişti .
Seçmeli derslerden Okuma Becerileri , Yazarlık ve Yazma Becerileri , Yaşayan Diller ve Lehçeler , Yabancı Dil ( Bakanlar Kurulu kararı ile kabul edilen diller ) , Bilim Uygulamaları , Matematik Uygulamaları , Bilişim Teknolojileri ve Yazılım , Görsel Sanatlar , Müzik , Spor ve Fiziki Etkinlikler , Zeka Oyunları dersleri 5-8. sınıflarda ayrı ayrı 2'şer saat seçilebilecek .
İletişim ve Sunum Becerileri , Çevre ve Bilim , Medya Okuryazarlığı , Düşünme Eğitimi dersleri 7-8. sınıflarda 2'şer saat ; Drama dersi 5-6. sınıflara 2'şer saat ; Halk Kültürü , Hukuk ve Adalet dersleri 6-7. sınıflarda 2'şer saat olacak .
Seçmeli derslerden birden fazla sınıf düzeyinde alınabilecek derslerin öğretim programları modüler bir yapıda oluşturulacak .
Öğrenciler bu derslerden herhangi birini 5-8. sınıf arasında herhangi bir sınıfta ya da sürekli olarak alabilecek .
Öğrenci , 5. sınıftan itibaren programda seçmeli olarak yer alan bir dersi ilk kez 8. sınıfta alabileceği gibi , bu dersi 5. sınıftan itibaren sürekli olarak ya da herhangi bir sınıf düzeyinde başka bir alandan ders seçebilecek .
Ortaokullarda okutulan ortak derslerin öğretim programları imam hatip ortaokullarında da kullanılacak .

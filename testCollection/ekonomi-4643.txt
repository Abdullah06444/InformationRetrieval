Dolar - euro kaç TL ?
23 Mart 2021 Dolar kuru en son ne kadar oldu ?
Bankalararası piyasada döviz kurlarında son durum . Türkiye Cumhuriyet Merkez Bankası'nda ( TCMB ) yaşanan başkan değişikliği sonrasında ilk işlem gününde yükseliş kaydeden dolar / TL kuru , bugün de yukarı yönlü seyrediyor .
Merkez Bankası'ndaki sürpriz başkan değişikliği kararının ardından sert hareketlerin yaşandığı piyasa bugün ekonomi yönetiminden gelecek olası yeni açıklamaları ve Hazine ihalelerini takip edecek .
Haftaya 8,47'den başladıktan sonra günü 7,80'in altında kapatmayı başaran dolar / TL , kritik haftanın ikinci gününde 7,90'larda seyrediyor .
Euro / TL ise 9,42 civarında işlem görüyor .
BORSA , GÜNE YİNE DEVRE KESİCİYLE BAŞLADIBorsa İstanbul , hisse senetlerindeki düşüşü yavaşlatabilmek adına BİST - 50'de bugüne özel açığa satış düzenlemesine gittiğini duyurdu .
BIST 100 endeksi , Türkiye Cumhuriyet Merkez Bankası ( TCMB ) başkanlık koltuğunda yaşanan değişimin ardından ikinci işlem gününe de düşüşle girdi .
Endeks güne yüzde 5,4 düşüşle 1.304 puandan başladı ve yine devre kesici uygulaması gerçekleşti .
İlk devre kesicinin ardından işlemler yeniden başladıktan sonra yüzde 7'ye varan düşüş kaydeden endekste ikinci kez devre kesici çalıştı .
İkinci devre kesicinin ardından işlemler yeniden başladı ve endekste günlük düşüş yüzde 8'i aştı .
Bankacılık endeksinde günlük kayıp ise yüzde 9'u aştı .
Bankacılık endeksinde iki günlük düşüş yüzde 19'a yaklaştı .
GÜNCEL DÖVİZ FİYATLARI İÇİN TIKLAYINBugün yurt içinde piyasaları etkileyecek bir veri açıklanmayacak .
Kurun seyrinde ekonomi yönetimi ve Merkez Bankası'nın verebileceği mesajlar etkili olabilir .
Uzmanlar , ABD Hazine Bakanı Janet Yellen ve ABD Merkez Bankası ( Fed ) Başkanı Jerome Powell'ın bugün ve yarın Temsilciler Meclisi ile Senato'da yapacağı sunumların gündemin odağında bulunduğunu belirterek , veri gündeminde ise ABD'de açıklanacak yeni konut satışları ile Richmond Fed imalat sanayi endeksinin öne çıktığını söyledi .

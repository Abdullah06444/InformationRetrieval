İngiliz alkollü içecek üreticisi Diageo , Yeni Rakı'yı üreten Mey İçki'yi satın almak için Texas Pasific Group ile anlaşmaya vardı .
Türkiye'de alkollü içki pazarında önemli bir satın alma yaşandı .
Dünyanın önde gelen alkollü içecek üreticisi İngiliz Diageo , varlık değeri 3.3 milyar lira olan ( 1.3 milyar sterlin ) Mey İçki'yi satın alacağını açıkladı .
Diageo'dan yapılan açıklamada , bu yılın ikinci yarısında tamamlanması beklenen satın almanın borçlanma ve öz kaynakla finanse edileceği de belirtildi .
Diageo CEO’su Paul Walsh satın almayla ilgili olarak şunları söyledi : “Türkiye , güçlü GSYH büyümesiyle Diageo için cazip ve büyüyen bir pazar .
Mey İçki’nin satın alınması , hızlı büyüyen Türkiye alkollü içecek pazarındaki mevcut konumumuzu değiştirecek .
Bu operasyon bize en önemli yerel alkollü içki kategorilerinin lider markalarını , muazzam bir dağıtım ağını ve etkinliği kanıtlanmış idari kadrosunu sağlayacak .
Mey İçki’nin satın alınması ayrıca Diageo’ya uluslararası seçkin alkollü içki markalarının Türkiye’de uzun vadeli büyümesini hızlandırabileceği güçlü bir platform sunuyor .
Kârlılık kriterimizi karşılayan bu satın alma , Diageo ortalamasının üzerinde üst seviye büyüme ile kâr marjında artış sağlıyor .
Mey İçki markalarını ve idari kadrosunu Diageo bünyesine katmaktan büyük memnuniyet duyuyorum .
Bu yatırım , Diageo’nun Çin ve Vietnam gibi orta sınıfın hızla büyüdüğü , gelişmekte olan pazarlardaki varlığını artırma stratejisinin devamı niteliğinde . \ " Türkiye'nin en büyük alkollü içki üreticisi olan Mey İçki'nin 50 binden fazla satış noktası bulunuyor . Türkiye’nin lider alkollü içki üreticisi ve dağıtıcısı Mey İçki , 31 Aralık 2010 itibariyle son bulan mali yılda 766 milyon TL net satış ve 305 milyon TL FAVÖK açıkladı . TPG 800 MİLYON DOLARA ALMIŞTIMey İçki , Tekel'in alkollü içecekler bölümünü 2004 yılında 292 milyon dolara satın almıştı . 2006 yılında ise ABD'li bir fon olan Texas Pasifıc Group ( TPG ) Capital , Mey İçki'yi yaklaşık 800 milyon dolara devralmıştı . DÜNYA DEVLERİ ONUNMey İçki'yi satın alan Diageo'nun dünya çapında birçok tanınmış markası var . Bunlar arasında Smirnoff , Johnnie Walker , JB ve Baileys bulunuyor .

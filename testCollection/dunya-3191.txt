Avrupa Birliği ( AB ) Konseyi Dönem Başkanlığını 2030 yılı sonuna kadar sırasıyla hangi ülkelerin yürüteceği belirlendi .
AB Konseyi , 2030 yılı sonuna kadar sırasıyla hangi üye ülkenin AB Konseyi Dönem Başkanı olacağına ilişkin kararı açıkladı .
Buna göre , referandumla AB’den ayrılma kararı alan İngiltere'nin 1 Temmuz 2017’den 31 Aralık 2017’ye kadar yürüteceği dönem başkanlığı listeden çıkartıldı .
Bu tarihlerde Estonya'nın AB Konseyi Dönem Başkanı olması karara bağlandı .
İngiltere Başbakanı Theresa May , 2017'nin ikinci yarısı için planlanan Birleşik Krallık'ın AB Konseyi Dönem Başkanlığından feragat etmek istediklerini açıklamıştı .
Ayrıca , AB'ye en son üye olarak 1 Temmuz 2013 tarihinde katılan Hırvatistan listeye eklendi .
Şu anda AB Konseyi Dönem Başkanlığı Slovakya'da bulunuyor .
AB Konseyi Dönem Başkanlığı , 1 Temmuz itibarıyla Hollanda'dan Slovakya'ya geçmişti .
Slovakya , AB dönem başkanlığını 1 Ocak 2017'de Malta'ya devredecek .
AB üyesi ülkeler , AB Konseyi Dönem Başkanlığı görevini altı aylık dönemlerde rotasyonla yürütüyor .
Dönem Başkanı ülke , AB Konseyi toplantılarına başkanlık ediyor ve AB için öncelikli konuların belirlenmesini sağlıyor .
Gelecek yıllarda AB Konseyi Dönem Başkanlığı şu şekilde gerçekleşecek : Dönem Başkanı - Ülke - Dönem Yıl Malta , Ocak - Haziran , 2017 Estonya , Temmuz - Aralık , 2017 Bulgaristan , Ocak - Haziran , 2018 Avusturya , Temmuz - Aralık , 2018 Romanya , Ocak - Haziran , 2019 Finlandiya , Temmuz - Aralık , 2019 Hırvatistan , Ocak - Haziran , 2020 Almanya , Temmuz - Aralık , 2020 Portekiz , Ocak - Haziran , 2021 Slovenya , Temmuz - Aralık , 2021 Fransa , Ocak - Haziran , 2022 Çek C. , Temmuz - Aralık , 2022 İsveç , Ocak - Haziran , 2023 İspanya , Temmuz - Aralık , 2023 Belçika , Ocak - Haziran , 2024 Macaristan , Temmuz - Aralık , 2024 Polonya , Ocak - Haziran , 2025 Danimarka , Temmuz - Aralık , 2025 G. K. Rum , Y. Ocak - Haziran , 2026 İrlanda , Temmuz - Aralık , 2026 Litvanya , Ocak - Haziran , 2027 Yunanistan , Temmuz - Aralık , 2027 İtalya , Ocak - Haziran , 2028 Letonya , Temmuz - Aralık , 2028 Lüksemburg , Ocak - Haziran , 2029 Hollanda , Temmuz - Aralık , 2029 Slovakya , Ocak - Haziran , 2030 Malta , Temmuz - Aralık , 2030

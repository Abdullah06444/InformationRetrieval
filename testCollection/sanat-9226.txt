James Bond karakterini canlandıran beşinci aktör Pierce Brosnan , önceki gün hayatını kaybeden ilk James Bond aktörü Sean Connery'yi sosyal medya paylaşımıyla andı .
Brosnan , \ " Gençken benim en büyük James Bond’umdunuz\ " dedi .
Pierce Brosnan , önceki gün hayatını kaybeden Sean Connery’yi andı .
67 yaşındaki Brosnan , 90 yaşında hayatını kaybeden Connery’nin ardından sosyal medyadan bir mesaj paylaştı .
" Sir Sean Connery , kendisi James Bond haline gelen bir adam olarak gençken benim en büyük James Bond’umdunuz . Sonsuza kadar yaşayacak büyük bir sinematik ihtişamı geride bırakıyorsunuz . İkonik ayak izlerinizi takip eden bizlerin önünü açtınız . Rolde kendi yorumlarımızla ilerlerken , sırayla her birimiz size saygı ve hayranlıkla baktık " ifadesini kullandı .
Brosnan ayrıca , " Bir aktör ve bir insan olarak her anlamda kudretliydiniz , sonsuza dek öyle kalacaksınız . Bütün dünya sizi sevdi ve özleyecek " mesajını paylaştı .
Connery , James Bond karakterine hayat veren ilk aktör olurken , 1963’te çekilen Dr. No filmiyle birlikte yedi kez 007 rolüne büründü .
James Bond’a hayat veren beşinci aktör olan Pierce Brosnan ise 1995 ile 2002 yılları arasında dört filmde rol aldı .
25’inci James Bond filmi olan No Time to Die’ı ise beşinci ve son kez Daniel Craig canlandırıyor .

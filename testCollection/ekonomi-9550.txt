\ " Ticari ithalat maksadı dışında\ " yurt dışından getirilecek televizyon , radyo , cep telefonu gibi görsel veya işitsel yayınları alabilen cihazlar için 2020'de tahsil edilecek bandrol ücretleri belirlendi .
Televizyonlar için 8-80 euro , cep telefonları için 20 euro alınacak .
Yurt dışından getirilen cihazlardan ek ücret alınacak .
İthal telefon için 20 , bilgisayar için 10 euro ek ücret ödenecek .
Konuya ilişkin Cumhurbaşkanı Kararı , Resmi Gazete'de yayımlandı .
Buna göre , ticari ithalat maksadı dışında yurt dışından getirilecek televizyon , radyo , video , uydu alıcı cihazları ve birleşik cihazlar ile bunların dışındaki görsel veya işitsel yayınları alabilen cihazlar için bir defaya mahsus ve 2020 yılı için geçerli olmak üzere bandrol ücreti tahsil edilecek .
Söz konusu ücretler , oto televizyonu için 8 euro , 51 ekrana kadar televizyonlar için 10 euro , 52-67 ekranlar için 16 euro , 68-85 ekranlar için 22 euro , 86-116 ekranlar için 34 euro , 117-148 ekranlar için 40 euro , 148 ekran ve üstündekiler için 80 avro olarak belirlendi .
Ayrıca , yurt dışından getirilecek cep telefonları için 20 euro , bilgisayar ve tabletler için 10 euro ücret ödenecek .
Bandrol ücretleri cep tipi radyoda 1 euro , taşınabilir radyo alıcılarında 1-2 avro , videolarda 18 euro , set üstü medya kutuları ( set top box ) ile her türlü uydu alıcı cihazlarda 7 avro olarak uygulanacak .
Televizyon ağırlıklı birleşik cihazlar için 9-21 euro , radyo ağırlıklı birleşik cihazlar için 1-18 avro ücret tahsil edilecek .
Bunların dışında kalan her türlü cihaz için de 18 euro bandrol ücreti belirlendi .
Ücretler , euro karşılığı Türk lirası olarak alınacak .

Çeyrek altın fiyatları bugün ne kadar oldu ? 12 Şubat 2020 anlık ve güncel altın fiyatları . Gram altın 302 lira , çeyrek altın 494 lira ve Cumhuriyet altını 2.038 liradan işlem görüyor Altının gram fiyatı , güne düşüşle başlamasının ardından 302 lira seviyesinde bulunuyor .
Gram altın , dün altının ons fiyatındaki düşüşe paralel günü yüzde 0,3 değer kaybıyla 303,4 liradan tamamladı .
Bugüne de düşüşle başlayan altının gram fiyatı , önceki kapanışın yüzde 0,4 altında 302 liradan işlem görüyor .
Aynı dakikalarda Kapalıçarşı'da çeyrek altın 493 lira , Cumhuriyet altını da 2.038 liradan satılıyor .
Altının ons fiyatı ise dünkü kapanış seviyesine göre yüzde 0,3 azalışla 1.563 dolardan işlem görüyor .
Analistler , ABD Merkez Bankası ( Fed ) Başkanı Jerome Powell'ın dün Kongre'de gerçekleştirdiği sunumun ardından dolar endeksinin 99 sınırına kadar yükseldiğini , bu durumun altının ons fiyatında satış baskısı yarattığını ifade etti .
Gram altın tarafında ise Suriye ile ilgili gelişmelerin yön açısından belirleyici olmasının beklendiğini aktaran analistler , bugün Brüksel'de düzenlenecek NATO Savunma Bakanları Toplantısı’ndan gelecek haberler ve Türkiye Cumhurbaşkanı Recep Tayyip Erdoğan'ın atılacak adımları paylaşacağı konuşmasının takip edileceğini bildirdi .
Analistler , bugün veri gündeminin zayıf olduğunu , teknik açıdan altının onsunda 1.540 doların destek , 1.575 doların direnç konumunda bulunduğunu belirterek , gram altında ise 300-305 lira bandının izlenmeye devam edileceğini söyledi .
VİDEO : DOLAR / TL'DE YÖN NE OLACAK ?
( 6 LİRA KALICI OLUR MU ? )

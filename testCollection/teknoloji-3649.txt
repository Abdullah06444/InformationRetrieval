Amazon’un CEO’su Jeff Bezos’un , yılın üçüncü çeyreği itibariyle görevini Andy Jassy'ye devredeceği açıklandı .
Jassy , bir süredir şirketin bulut bilişim işlerini yürütüyordu .
ABD'li e - ticaret devi Amazon , şirketin üst yöneticisi ( CEO ) Jeff Bezos'un görevinden bu yılın üçüncü çeyreğinde ayrılacağını duyurdu .
Amazon , 2020'nin son çeyreğine ilişkin bilançosunu açıkladı .
Şirkette bu yıl yönetici değişikliğine gidileceği belirtilen açıklamada , Amazon'un kurucusu Jeff Bezos'un yılın üçüncü çeyreğinde üst yöneticilik görevinden ayrılacağı bildirildi .
Açıklamada , Bezos'un şirketin yönetim kurulu başkanı olarak kalmaya devam edeceği aktarılarak , Amazon'un üst yöneticiliğine Andy Jassy'nin geleceği kaydedildi .
ŞİRKETİN ÇEYREKLİK GELİRİ İLK KEZ 100 MİLYAR DOLARI AŞTIŞirketin 2020'nin son çeyreğine ait finansal sonuçlarının da paylaşıldığı açıklamada , Amazon'un çeyreklik gelirinin ilk kez 100 milyar doları aştığı dikkati çekti .
Açıklamada , Amazon'un satışlarının 2020'nin dördüncü çeyreğinde bir önceki yılın aynı çeyreğine kıyasla yüzde 44 artarak 125,6 milyar dolara ulaştığı kaydedildi .
Şirketin satışlarının 2020 yılı genelinde de arttığına işaret edilen açıklamada , Amazon'un satışlarının 2020'de bir önceki yıla göre yüzde 38 artışla 386,1 milyar dolara çıktığı belirtildi .
Açıklamada , şirketin net karının ise geçen yılın dördüncü çeyreğinde 7,2 milyar dolara yükseldiği , hisse başına karının da 14,09 dolar olduğu bildirildi .
Şirket , 2019'un dördüncü çeyreğinde 3,3 milyar dolar kar açıklamıştı .
Amazon'un net karının 2020 yılı genelinde 21,3 milyar dolar olduğu kaydedilen açıklamada , hisse başına karının ise geçen yıl 41,83 dolar olduğu bildirildi .
Amazon , 2019'da 11,6 milyar dolar kar etmişti .

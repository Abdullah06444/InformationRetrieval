Kuzey Kıbrıs Türk Cumhuriyeti'nde artan vakalar ek tedbirleri beraberinde getirdi .
Ülkede 2 hafta sürecek kapanma kararı alındı .
Kısmi sokağa çıkma yasağı da bu akşamdan itibaren başlıyor .
Haber : Selim SayarıKuzey Kıbrıs Türk Cumhuriyeti'nde tedbir kararları peş peşe geldi .
KKTC'de vakalardaki endişe verici artış nedeniyle ikinci kez kapanma kararı alındı .
Önce Başbakan Ersan Saner başkanlığında Bakanlar Kurulu toplandı .
Ülkede bugünden itibaren geçerli olacak ve bir hafta sürecek kısmi sokağa çıkma yasağı kararı ilan edildi .
Okulların bir hafta geç açılacağı duyuruldu .
Ekonomiyle ilgili endişeler nedeniyle herhangi bir kapanma kararı alınmadı .
Açıklamadan saatler sonra Sağlık Bakanlığı Bulaşıcı Hastalıklar Üst Kurulu tedbirlerin kapsamını genişletti .
2 hafta süreyle ülke genelinde kapanma ilan edildi .
Buna göre , yarından 31 Ocak’a kadar devlet daireleri ve temel ihtiyaçların karşılandığı işletmeler hariç tüm sektörlerdeki faaliyetler duracak .
Gece 10 ile sabah 5 arasında kısmi sokağa çıkma yasağı uygulanacak .
İlk ve orta eğitim okullarında yarın son erecek yarıyıl tatili de 2 hafta uzatıldı .
Dershane , etüt , özel ders ve kurs faaliyetleri 31 Ocak’a kadar durduruldu .
Üniversitelerdeki yüz yüze eğitime de ara verildi .
Ek tedbirler kapsamında ev ziyaretleri yasaklandı .
Düğün , ibadet gibi toplu etkinlikler ve spor müsabakaları da yasak kapsamında .
Restoranlar yalnızca paket servisi hizmeti verecek .
Zorunlu nedenlerle sokağa çıkmak zorunda olanlar polis ve kaymakamlığın özel iznine tabi olacak .
Güney Kıbrıs Rum Kesimi'ne gidiş gelişler için de karantina uygulaması getirildi .
Yalnızca tedavi amaçlı geçişlerde , negatif test sonucu gösteren kişiler istisna kabul edilecek .
Kuzey Kıbrıs Türk Cumhuriyeti yasalarına göre Bulaşıcı Hastalıklar Üst Kurulu salgın hastalıklar konusunda tek yetkili merci konumunda .
Kurulun hükümetin dışında karar alma yetkisi var .
Ancak kurulun açıkladığı ek tedbirlerin yürürlüğe girebilmesi için Resmi Gazete'de yayınlanması gerekiyor .

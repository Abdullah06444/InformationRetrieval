İngiltere'de yeni tip Corona virüs ( Covid - 19 ) nedeniyle son 24 saatte 1610 kişinin hayatını kaybetmesiyle , salgının başından bu yana en yüksek günlük ölü sayısı kaydedildi .
İngiltere Sağlık Bakanlığının açıklamasına göre , son 24 saatte 33 bin 355 Covid - 19 vakası tespit edildi , vaka sayısı 3 milyon 466 bin 849'a yükseldi .
Son 24 saatte 1610 kişinin daha hayatını kaybetmesiyle can kaybı sayısı 91 bin 470'e çıktı .
Bu , 1325 ölünün kayda geçtiği 8 Ocak'tan sonra görülen en yüksek günlük rakam oldu .
Bir günde 556 bin 689 test yapılırken test sayısı mükerrerler dahil 62 milyon 357 bin 805 oldu .
Ülkede Covid - 19 nedeniyle 37 bin 946 kişinin hastanelerde tedavisi sürüyor , bunlardan 3 bin 916'sı yoğun bakımda bulunuyor .
İngiltere'de Covid - 19 aşısının ilk dozunu yaptıranların sayısı 4 milyon 266 bin 577'ye ulaştı .
Ülkede Covid - 19'un daha hızlı yayılan bir türünün ortaya çıkmasının ardından vakalar ve can kayıplarında ciddi artışlar görülmeye başlanmıştı .
Bunun üzerine ülke , 5 Ocak'tan itibaren yeniden karantinaya girmiş , İngiltere Başbakanı Boris Johnson halktan sokağa çıkmamalarını istemişti .
Johnson Covid - 19 salgını nedeniyle hastanelerin ve yoğun bakım servislerinin her zamankinden daha fazla baskı altında olduğunu bildirmişti .
Ulusal Sağlık Servisi ( NHS ) İcra Kurulu Başkanı Simon Stevens İngiltere'de her 30 saniyede bir yeni tip Covid - 19 vakasının hastaneye kabulünün yapıldığını aktarmıştı .

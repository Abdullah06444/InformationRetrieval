12 yıllık sevgilisi Ayşegül Yıldız ile sürpriz bir şekilde evlenen İbrahim Tatlıses'in evi ilk kez görüntülendi .
Star TV’deki ‘Duymayan Kalmasın’ , çiftinin Büyükçekmece’de oturacağı saray yavrusunu andıran 4 katlı villayı ilk kez görüntüledi .
Tatlıses’in 1 milyon dolara yeni aldığı göl manzaralı muhteşem villada sauna , Türk hamamı , yüzme havuzu ve asansör var .
3 Mart’ta uğradığı silahlı saldırı sonucu sol tarafı felç olan İbrahim Tatlıses , Almanya’dan getirteceği özel aletler ile villanın giriş katını küçük bir fizik tedavi merkezine dönüştürecek .
İbrahim Tatlıses ile Ayşegül Yıldız önümüzdeki günlerde Amerika’ya balayına gidecek .
Türkiye’ye döndükten sonra villaya taşınacaklar .

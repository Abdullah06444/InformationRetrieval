2022 FIFA Dünya Kupası Avrupa Elemeleri'nin ikinci haftasında ilk gün maçları sona erdi .
Katar'da düzenlenecek 22. Dünya Kupası'na Avrupa kıtasından katılacak 13 takımın belirleneceği elemelerin ikinci haftasının ilk günü , A , E ve H gruplarında TSİ 22.45'te oynanan 4 maçla sona erdi .
A Grubu'nda Portekiz , deplasmanda Sırbistan karşısında Diogo Jota'nın 11. ve 36. dakikalarda attığı gollerle ilk yarıyı 2-0 önde kapattı .
İkinci devrede ataklarını sıklaştıran Sırbistan , 46. dakikada Aleksandar Mitrovic ve 60. dakikada Kostic'in ağları sarsmasıyla skoru 2-2'ye getirdi ve karşılaşma bu skorla sona erdi .
Grubun diğer karşılaşmasında Lüksemburg , 85. dakikada Rodrigues'in fileleri havalandırmasıyla deplasmanda İrlanda Cumhuriyeti'ni 1-0 yenerek önemli bir sürprize imza attı .
E Grubu'nda Belçika , konuk olduğu Çekya ile 1-1 berabere kaldı .
Maçın golleri , Çekya adına 50. dakikada Provod'dan , Belçika adına 60. dakikada Lukaku'dan geldi .
H Grubu'nda ise Malta , deplasmanda Slovakya ile 2-2 berabere kaldı .
Konuk ekip Malta , 16. dakikada Gambin , 20. dakikada Satariano'nun golleriyle ilk yarıyı 2-0 önde kapattı .
Slovakya ise 49. dakikada Strelec ve 53. dakikada Skriniar'ın fileleri havalandırmasıyla mücadeleden beraberlikle ayrıldı .

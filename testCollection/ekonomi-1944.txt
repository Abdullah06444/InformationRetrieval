Kara yoluyla yük taşımacılığı ile reklam hizmetleri , Katma Değer Vergisi'ndeki ( KDV ) kısmi tevkifat uygulanacak hizmetler arasına dahil edildi .
Hazine ve Maliye Bakanlığı Gelir İdaresi Başkanlığı tarafından hazırlanan Katma Değer Vergisi Genel Uygulama Tebliği'nde Değişiklik Yapılmasına Dair Tebliğ , Resmi Gazete'de yayımlandı .
Buna göre , vergi alacağının emniyet altına alınması amacıyla kısmi tevkifat uygulamasında değişikliğe gidildi .
Değişiklikle KDV'deki kısmi tevkifat uygulamasının kapsamı genişletildi .
Kara yoluyla yük taşımacılığı ile reklam hizmetleri de kısmi tevkifat uygulanacak hizmetler arasına dahil edildi .
Kamu kurum ve kuruluşları , döner sermayeli kuruluşlar , kamu kurumu niteliğindeki meslek kuruluşları , bankalar , sigorta ve reasürans şirketleri , kanunla kurulan veya tüzel kişiliği haiz emekli ve yardım sandıkları ile kalkınma ajansları ile bazı mükelleflere alımlarında , ödemeleri gereken KDV'nin bir kısmını satıcıya ödemeksizin doğrudan Gelir İdaresi'ne ödemeleri konusunda sorumluluk verildi .
Düzenleme , 1 Mart itibarıyla yürürlüğe girecek .

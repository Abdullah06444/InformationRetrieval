Norveç basını , 2022 FIFA Dünya Kupası Avrupa Elemeleri G Grubu'nda Türkiye'nin deplasmanda Norveç'i 3-0 yendiği karşılaşmaya geniş yer ayırdı .
Norveç'in önde gelen gazetesi VG , \ " Bundan daha kara gece olamaz\ " başlığıyla paylaştığı haberde , Norveç Teknik Direktörü Stale Solbakken'nin gruptaki ilk ciddi sınavını geçemediğini ve bu skorun \ " kabusun başlangıcı\ " olduğunu ifade etti .
Haberde , Norveçli futbolcuların son dönemde parlayan yıldızını Türkiye'nin söndürdüğü kaydedilirken , yıldız oyuncu Erling Haaland'ın maçtaki performansıyla geçerli not alamadığı vurgulandı .
Aftenposten gazetesi , \ " Türkiye karşısında hayal kırıklığı\ " manşetini atarak , ay - yıldızlı ekibin kontrataklarla Norveç defansını \ " paramparça ettiğini\ " yazdı .
Devlet televizyonu NRK ise \ " Norveç'e gerçek bir ders\ " başlığını kullandığı haberde , Haaland'ın agresif Türk savunması arasında çok zorlandığına dikkati çekti .
Haberde , maç sonrası yayıncı kuruluşa açıklamalarda bulunan teknik direktör Solbakken'in , \ " Gerçek bir ders aldık . Takımım çok sert değildi , zihinsel olarak konsantre eksikliği yaşadık ve kolay goller yedik . Bundan sonra milli maçlara zihinsel olarak daha iyi hazırlanmaya çalışacağız . \ " sözlerine yer verildi .

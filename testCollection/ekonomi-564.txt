ABD tahvil faizlerinin 1.61 seviyesine çıkarak 10 Şubat'tan bu yana 48 baz puan yükselmesi ve pandemi öncesindeki şubat 2020'den bu yana en yüksek seviyesine gelmesi piyasaları alt üst etti .
Küresel piyasalarda sert satışlar gelirken , ABD borsalarında düşüşler teknoloji hisseleri öncülüğünde yüzde 3'ü geçti . Gelişmekte olan ülke para birimleri sert değer kayıpları yaşadı .
Dolar endeksi de an itibarıyla 90 puan üzerinde seyrediyor .
Dün küresel piyasalarda sert satış baskısı yaşandı .
Amerikan 10 yıllık tahvil faizi 1,60'ın üzerine çok hızlı gelince piyasalarda satışlar oldu .
Dolar / TL ve euro / TL , dün akşam yaşanan sert hareketler sonrası yeni güne de yükselişlerle başladı .
Dolar 7,48 seviyesini test ederken , euro 9,09 seviyesini gördü .
Piyasaların açılmasıyla birlikte dolar / TL , 7,40 seviyesinin altına çekilirken euro / TL 8,97'ye kadar çekildi .
Dolar endeksi de 90 puan üzerinde seyrediyor .
DOLAR / TL'DE SON DURUM İÇİN TIKLAYINAmerikan 7 yıllık tahvil ihracına az talep gelmesi ve buna ek olarak ABD 5 yıllıkların 10 yıllıklara göre daha sert yükselişi piyasada risk iştahını ortadan kaldırdı .
Borsalar sert düştü , altın da geriledi .
Nasdaq yüzde 3,41 , SP 500 endeksi yüzde 2,34 , Dow Jones yüzde 1,69 değer kaybetti .
Dow Jones rekordan gerilemiş oldu .
Bozulan risk iştahıyla altın ve petrol fiyatları düştü , emtialar değer kaybetti .
Türk Lirası , Meksika Pezosu ve Güney Afrika Randı başta olmak üzere gelişen ülke kurları geriledi .
Uzmanlar , ABD Merkez Bankası ( Fed ) Başkanı Jerome Powell'ın açıklamalarına rağmen Amerika'da enflasyon endişelerinin yeniden yükseldiğini söylüyor .
BİDEN’IN TEŞVİK PAKETİNDE OYLAMA BEKLENİYORABD Temsilciler Meclisi’nin , Başkan Joe Biden’ın 1,9 trilyon dolarlık teşvik paketi için ilk oylamayı gerçekleştirmesi bekleniyor .
Paketin 14 Mart’a kadar geçmesi hedefleniyor .
Söz konusu pakette , ABD’de asgari ücretin saatte 15 dolara yükseltilmesi öngörülüyordu .
Demokratlar bu maddeyi , Senato’da basit çoğunluğun yeterli olmasını sağlayan özel bir bütçe aracı ile geçirmeyi hedefliyordu .
Ancak Senato Parlamenteri Elizabeth MacDonough teklifteki bu maddenin söz konusu aracın kullanması için gereken şartları sağlamadığını tespit etti .
Bu nedenle söz konusu maddenin çok yüksek bir ihtimalle paketten çıkarılması gerekecek .
VİDEO : KÜRESEL PİYASALARDA RÜZGAR NEDEN DÖNDÜ ?

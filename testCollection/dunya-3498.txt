ABD Merkez Bankası ( Fed ) Başkanı Jerome Powell , merkez bankası dijital para biriminin esnek ve inovatif bir ödeme sisteminde nakit ve diğer para türleriyle bir arada olması gerektiğini ifade etti .
Fed , Powell'ın Ödemeler ve Piyasa Altyapıları Komitesi tarafından düzenlenen \ " Ödemelerin Sınırlarını Zorlamak : Daha Hızlı , Daha Ucuz , Daha Şeffaf ve Daha Kapsayıcı Sınır Ötesi Ödemelere Doğru\ " başlıklı konferansa gönderdiği video mesajını yayımladı .
Yeni tip Corona virüs ( Covid - 19 ) salgınının mevcut ödeme sisteminin daha az verimli alanlarına ışık tuttuğuna ve iyileştirme ile dijitalleşme isteğini hızlandırdığına işaret eden Powell , Fed'in yeni teknolojilerin rolünü incelemek için üzerine düşeni yaptığını anlattı .
Merkez bankası dijital para birimine ilişkin çalışmaların Yönetim Kurulunca , Boston Fed ile Massachusetts Institute of Technology ( MIT ) araştırmacılarının iş birliğinde yürütüldüğünü aktaran Powell , Uluslararası Ödemeler Bankası ile Fed'in de aralarında bulunduğu 7 merkez bankasının son olarak hazırladığı raporda merkez bankalarının kamu politika hedeflerini gerçekleştirmelerine yardımcı olmada merkez bankası dijital para birimlerinin uygulanabilirliğinin değerlendirildiğini anımsattı .
Powell , \ " Raporda vurgulanan üç temel ilkeden biri , merkez bankası para biriminin esnek ve inovatif bir ödeme sisteminde nakit ve diğer para türleriyle bir arada olması gerektiğidir . \ " değerlendirmesinde bulundu .
Politika yapıcılar , özel sektör temsilcileri ve akademinin de aralarında bulunduğu tüm paydaşların bir araya gelmesiyle iyileştirilmiş ödeme ekosistemine ulaşılacağını belirten Powell , Covid - 19 salgınının neden olduğu krizin sınır ötesi ödemeler için mevcut düzenlemelerin sınırlamalarını ele alma ihtiyacını da beraberinde getirdiğini aktardı

Cumhurbaşkanlığı tarafından yapılan atamalar Resmi Gazete'de yayımlandı .
Boğaziçi Üniversitesi Rektörlüğüne Prof. Dr. Melih Bulu atandı .
Resmi Gazete'de yayımlanan atamalar hakkında kararlara göre 5 üniversiteye yeni rektör atandı .
Buna göre Cumhurbaşkanlığı tarafından Boğaziçi Üniversitesi'ne atanan yeni rektör Prof. Dr. Melih Bulu oldu .
PROF. DR. MELİH BULU KİMDİR ?
Melih Bulu , lisans eğitimini 1992 yılında Orta Doğu Teknik Üniversitesi Endüstri Mühendisliği Bölümü’nde , Yüksek Lisans ve Doktora eğitimlerini ise Boğaziçi Üniversitesi İşletme Bölümü’nde tamamladı .
Prof. Dr. Bulu , özel sektörde TUSAŞ'da proje mühendisi olarak CASA , Atak Helikopter ve F - 16 Programlarında çalıştı .
PG'de Fabrika Müdür Yardımcılığı görevinde özellikle verimlilik ve maliyet tasarrufu alanlarında görevler aldı .
Benzeri şekilde çalışma hayatında gerek profesyonel gerekse girişimci olarak bir çok üretim ve servis sektöründeki firmada strateji ve yönetim konularında danışmanlıklar yaptı .
Prof. Bulu 2009’da başlayan tam zamanlı akademik kariyeri boyunca bölüm başkanlığı , dekanlık , MBA koordinatörlüğü , uluslararası işbirliği koordinatörlüğü görevlerinde bulundu .
2017 tarihi itibarıyla Uluslararası Rekabet Araştırmaları Kurumu’nun Yönetim Kurulu Başkanlığını yürüten Bulu , 2011'den bu yana İstanbul Elektrik Elektronik Makine ve Bilişim İhracatçıları Birliği Ar - Ge Pazarın Yönetim Kurulu Üyesidir .

Almanya İçişleri Bakanı Seehofer , 1 Ocak'tan itibaren Suriye’ye sınır dışıların başlayacağını söyledi .
Seehofer , ' ' ağır suç işleyenler ve anayasayı ayaklar altına alanların ' ' ülkeyi terk etmeleri gerektiğini savundu .
Almanya İçişleri Bakanı Horst Seehofer , yılbaşından itibaren Suriye’ye sınır dışılara başlanacağını açıkladı .
Bild am Sonntag’a konuşan Seehofer , \ " Federal Göç ve Mülteciler Dairesi Başkanı'yla 1 Ocak 2021 itibarıyla tekil dosyaların ayrıntılı biçimde incelenerek sınır dışıların önünü açmayı kararlaştırdıklarını\ " söyledi .
Seehofer , sınır dışıların mümkün göründüğü dosyalar bulunduğunu belirterek , sürecin uzun ve zorlu bir yol olduğunun bilincinde olduğunu ifade etti .
Seehofer , buna rağmen sınır dışıların gerekli olduğunu savunarak , \ " Bunu yapmazsak Almanya’da sınır dışı edilme ihtimali göz önüne alınmadan mağaza hırsızlığından adam öldürmeye kadar her şeyin yapılabileceği anlamına gelir\ " ifadelerini kullandı . \ " Böyle bir müsamahanın hukuk devletimizde yeri yok\ " diyen bakan sözlerini şöyle sürdürdü : \ " Ağır suç işleyenler ya da anayasamızı ayaklar altına alanlar ülkemizi terk etmeli . \ "
ALMANYA'YA İLTİCA BAŞVURULARI DÜŞTÜAlmanya'ya ve Avrupa Birliği’ne yapılan iltica başvurularının 2020’de üçte bir oranında azaldığı açıklanmıştı .
Funke Medya Grubu’nun AB İstatistik Kurumu Eurostat’a dayandırdığı verilere göre , Ocak ayından Kasım ayı sonuna kadar Almanya’da 93 bin 710 iltica başvurusu kayıtlara geçti .
Bu rakam , 2019’un aynı dönemiyle karşılaştırıldığında yüzde 30’luk bir düşüşe işaret ediyor .
Buna rağmen Almanya 2020 yılında da Avrupa ülkeleri içinde yüzde 24,3’le en fazla iltica başvurusunun yapıldığı ülke oldu .
Almanya’yı yüzde 22,8’le İspanya izlerken , üçüncü sırada ise yüzde 19’la Fransa geliyor .
Söz konusu gerilemenin temel nedeninin pandemi olduğu belirtilirken , Almanya'da iltica başvuru değerlendirme sürecini hızlandırmak adına süreçte rol oynayan yetkili daireleri bir araya getiren ilk kabul merkezlerinin çalışma hızları da eleştiriliyor .
Sol Parti’nin konuya ilişkin soru önergesine verilen yanıtta Ocak ve Kasım ayları arasında bir iltica başvurusunun sonuçlanmasının ortalama 8,5 ay sürdüğü belirtilmişti .
Sol Parti Meclis Grubunun İç Politika Sözcüsü Ulla Jelpke , bu durumu \ " felaket bir bilanço\ " olarak değerlendirmişti .

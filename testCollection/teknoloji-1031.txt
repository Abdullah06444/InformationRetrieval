Kişisel mesajlama uygulaması WhatsApp tarafından açıklanan kullanım koşulları ve gizlilik ilkesi yenilikleri sonrasında sosyal medyada yaşanan yoğunluk ile ilgili veriler Semanticum tarafından derlendi .
7 Ocak günü kişisel mesajlaşma platformu WhatsApp tarafından kullanım koşulları ve gizlilik ilkesine getirilen yenilik ile ilgili yapılan açıklama sonrasında sosyal medyada bu konu ile ilgili yoğunluk yaşandı . WhatsApp’ın yeni kullanım koşullarına tepki gösteren çoğu sosyal medya kullanıcısı Twitter’da #WhatsAppSiliyoruz ya da #WatsAPPsiliyoruz etiketlerini kullanarak konu hakkındaki görüşlerini paylaştılar . WhatsApp benzeri mesajlaşma uygulaması olan Telegram ise , bunu bir fırsat görerek rakip uygulama ile ilgili bazı eğlenceli paylaşımlar yaptı ve aynı zamanda mobil uygulamalar arasında en çok indirilenler arasına girdi .
Semanticum’dan alınan verilere göre programı sosyal medyada 60 binin üzerinde tekil kullanıcı WhatsApp hakkında paylaşım yaparken , WhatsApp benzeri bir uygulama olan Telegram hakkında ise 26 binin üzerinde tekil kullanıcı tarafından paylaşım yapıldı . WhatsApp hakkında yapılan paylaşımların yaklaşık erişim değeri 660 bini bulurken , Telegram ile ilgili paylaşımların erişimi ise 274 bin oldu .
Konu hakkında Telegram , İş İnsanı Selçuk Bayraktar ve Sanatçı Haluk Levent’in tweetleri ise en çok ilgi gören paylaşımlar oldu .
Sırasıyla Telegram’ın ilgili paylaşımı 32 bin 600 , Bayraktar’ın paylaşımı 14 bin 700 ve Levent’in paylaşımı ise 3 bin 700 kez retweetlendi .
Selçuk Bayraktar ve Haluk Levent’in WhatsApp / Telegram hakkındaki paylaşımları ile beraber konu hakkında yapılan paylaşımlar tekrar artış göstererek 10 Ocak tarihinde Twitter üzerinde en çok konuşulan konular arasına girdi

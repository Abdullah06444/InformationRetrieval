Türksat 5A uydusu 8 Ocak 04.28'de uzaya gönderilecek . Ulaştırma ve Altyapı Bakanı Adil Karaismailoğlu , \ " Türksat 5A'nın hizmete girmesiyle doğu ve batıya ek olarak Orta Doğu ve Afrika Kıtası'nı da kapsama alanımıza ekleyeceğiz\ " dedi .
Ulaştırma ve Altyapı Bakanı Adil Karaismailoğlu , Türkiye'nin beşinci nesil haberleşme uydusu Türksat 5A'nın uzaya gönderilmesine saatler kaldığını belirterek , \ " Türksat 5A'nın hizmete girmesiyle birlikte doğu ve batıya ek olarak , Orta Doğu ve Afrika Kıtası'nı da kapsama alanımıza ekleyeceğiz\ " ifadesini kullandı .
Karaismailoğlu , konuya ilişkin açıklamasında , 30 yıl süreyle uzayda hizmet verecek olan Türksat 5A'nın manevra ve hizmet ömrünün , diğer uydulara kıyasla çok daha uzun olacağına dikkati çekti .
Türksat 5A'nın hizmete girmesiyle birlikte doğu ve batıya ek olarak , Orta Doğu ve Afrika Kıtası'nın da kapsama alanına ekleneceği bilgisini veren Karaismailoğlu , şunları kaydetti : \ " Türksat 5A'nın yörüngesinde hizmete girmesiyle Türksat 3A , Türksat 4A ve Türksat 4B ile birlikte uzaydaki aktif haberleşme uydu sayımız 4'e çıkacaktır . Türksat 5A'nın da devreye girmesiyle uzay vatanda çok daha güçlü olacağız . \ "
Ulaştırma ve Altyapı Bakanlığından yapılan yazılı açıklamaya göre de Türksat 5A , Türkiye saatine göre 8 Ocak Cuma günü saat 04.28'de SpaceX firmasına ait Falcon 9 roketiyle ABD'nin Florida eyaletinde bulunan Cape Canaveral üssünden fırlatılacak .
Uydu , 31 derece doğu yörüngesinde hizmet verecek .
Türksat 5A uydusu manevra ömrüyle yörüngedeki frekans ve yörünge haklarını 30 yıl boyunca güvence altına alacak .
Söz konusu uydunun 31 derece doğu yörüngesindeki konumuna ulaşmak için yapacağı yolculuğun yaklaşık 4 ay sürmesi ve bu yılın ikinci çeyreğinde hizmete başlaması hedefleniyor .
HAVA OLAYLARINA TÜRKÇE İSİM DÖNEMİ

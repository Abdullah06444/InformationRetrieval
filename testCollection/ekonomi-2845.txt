Tarım ve Orman Bakanlığı'nca yasal avlanabilir boy uzunluğunun altındaki oranının artması nedeniyle hamsi avına 10 gün süreyle yasak getirdiği Karadeniz'de , uzmanlar ve balıkçılar hamsi popülasyonunun geleceği açısından sürenin uzatılmasını istedi .
Yasak kararını doğru bulan KTÜ Deniz Bilimleri ve Teknolojisi Enstitüsü Müdürü Prof. Dr. Ahmet Cemal Dinçer , \ " Alınan karar eksik olmakla beraber kesinlikle doğrudur ve faydası olacaktır\ " dedi .
Tarım ve Orman Bakanlığı , Karadeniz’de avlanan hamsi balıklarında ; yasal avlanabilir boy uzunluğunun altındakilerin oranının artması nedeniyle hamsi avına 10 gün süreyle yasak getirdi .
Avı yasaklanan hamsinin neden küçük kaldığı tartışılıyor .
Küresel iklim değişikliğinin etkisi ile Karadeniz’de yaşanan kuraklıkla birlikte kuruyan derelerdeki hamsi yemi olarak bilinen planktonların denizlere ulaşamadığı , beslenemeyen hamsinin de bu nedenle küçük kaldığı değerlendiriliyor .
Türkiye’de 9 santimetrenin altında avlanması yasak olan hamsinin Karadeniz’e komşu kuzey ülkelerinde ise 7 santimetreye kadar avlandığına da dikkat çeken balıkçılar , hamsinin neslinin tükenme tehlikesi ile de karşı karşıya olduğunu yönünde görüş bildiriyor .
Bu tartışmalar sürerken uzmanlar ve balıkçılar hamsi popülasyonunun geleceği açısından sürenin uzatılmasını istedi .
KTÜ Deniz Bilimleri ve Teknolojisi Enstitüsü Müdürü Prof. Dr. Ahmet Cemal Dinçer , bakanlık kararının 1 yıl süreli hamsi avı yasağına zemin oluşturması açısından değerli bulduğunu söyledi .
Av baskısı nedeniyle hamsi stokundaki azalmaya bakanlığın sessiz kalamadığını belirten Prof. Dr. Dinçer , \ " Alınan karar eksik olmasıyla beraber kesinlikle doğrudur ve faydalı olacaktır . Ancak bu yasaklar , ' 10 günde hamsi istenilen 9 santimetre büyüklüğe ulaşır , ondan sonra avlayalım ' demek değildir . Hamsinin 10 günde arzu edeceğimiz büyüme düzeyine ulaşması mümkün değil . İnsanlar nasıl ergenliğe kadar hızlı büyüyüp sonra büyümesi yavaşlarsa aynısı hamside de olur . 7 santimetrelik bir hamsi 1 yılda 3 santim büyüyecek , bu da ayda yaklaşık 3 milimetreye tekabül ediyor . Yani biz hamsiyi 1 ay beklesek avlayabilecek boya ulaşacağı anlamında gelmez\ " diye konuştu . \ " AV BASKISI VE İKLİM DEĞİŞİKLİĞİ ETKİLİ OLDU\ "
Hamsi avının yasaklanmasında , aşırı av baskısı ve iklim değişikliği nedeniyle alındığını ifade eden Prof. Dr. Dinçer , \ " Normalde son 50 yıllık meteorolojik verilere baktığımızda , ocak ayında deniz suyu sıcaklığının 9 derecelerde olması bekleniyor . Ancak şu an 11 ile 14 derece aralarında olduğu görülüyor . Mevsim normallerinin 3 ile 4 derece üzerindeyiz ve bu da çok büyük farklılıklar yaratıyor . Hamsinin sürüler oluşturması ve avlanabilecek yapıya ulaşması için deniz suyu sıcaklığının 10 derecenin altında olması lazım . Hamsi bizim sularımıza Kafkasya sahillerinden kışlamak için gelmektedir . Belki de bu göç tam olarak da gerçekleşmedi . Çünkü su sıcaklığı da orada istenilen seviyeye gelmiş değil ve sürüler denizlerimizde dağınık haldedir , bu da hamsi avını avı verimsiz hale getirmektedir\ " dedi . \ " AV YASAĞI UZATILMALI\ "
Yasakların uzatılmasını beklediğini kaydeden Prof. Dr. Dinçer , “Bu yasak 10'ar gün olarak uzatılırsa Şubat'ın ortalarına denk gelecek ve doğal olarak hamsi av sezonun neredeyse sonu demektir .
Bu yıl hamsi avcılığı belki de yapılmayacaktır .
Buna bir zemin hazırlamak için 10 günlük acil eylem olarak uygulandığını değerlendiriyorum\ " diye konuştu . Prof. Dr. Dinçer , “İnsanların av yasaklarına harfiyen uyması gerek . Bunu trafik kurallarına benzetebiliriz . Emniyet kemerini takın diyorlar ama takmıyoruz . Nitelikli av yasaklarımız var ama uygulamada sorunlarımız var . Üreticiden tüketiciye kadar tüm vatandaşların bunda sorumlu davranması gerekir” dedi . \ "
SEZON SONUNA KADAR YASAKLANSIN\ " 10 günlük av yasağını az bulduğunu söyleyen balıkçı Salih Ertaş ise , “Sezon sonuna kadar hamsi avının yasaklanması lazım . Şimdi Marmara tarafından hamsi geliyor ama bu tarafta zaten ince hamsi vardı . İnce hamsi tutmak zaten günahtır . Yasakların birkaç ay hatta sezon sonuna kadar uygulanması lazımdı” dedi . Kısa süreli yasakların geçici çözümler olduğunu ifade eden balıkçı Ali Ergül de , “Hamsi sezonunu şu anda kapatsalar bence daha iyi olur” dedi . MARMARA'DA AVLANAN HAMSİLER KARADENİZ'E GÖNDERİLİYOR

SON DAKİKA HABERİ : Fransa , Avrupa Birliği dışındaki ülkelerden giriş çıkışları 31 Ocak'tan itibaren yasaklayacak .
Son dakika haberi !
Fransa Başbakanı Jean Castex , Elysee Sarayı'nda Cumhurbaşkanı Emmanuel Macron'un başkanlığında düzenlenen Savunma Konseyi toplantısının ardından basına açıklamalarda bulundu .
Covid - 19 salgının durumunun endişe verici olduğunu ifade eden Castex , ülke genelinde 18.00-06.00 saatlerinde uygulanan sokağa çıkma yasağının Covid - 19'a karşı etkili olduğunu ancak yetersiz kaldığını söyledi .
Castex , şimdilik yeniden karantina kararı almayacaklarını ancak salgına karşı ek tedbirlerin hayata geçirileceğini aktardı . \ " AB dışındaki ülkelerden Fransa'ya giriş çıkışlar zaruri haller dışında 31 Ocak'tan itibaren yasaklanacak . \ " diyen Castex , sınırlarda çalışanlar hariç AB ülkelerinden gelenler için ise PCR testinin zorunlu olacağını açıkladı .
Castex , ülkede gıda ürünlerinin satılmadığı büyük alışveriş merkezlerinin 31 Ocak'tan itibaren kapatılacağını belirtti .
Sokağa çıkmanın yasak olduğu saatlerde polis ve jandarmanın kontrolleri sıkılaştıracağını kaydeden Castex , insanların mümkün olduğunca evden çalışması gerektiğini söyledi .

Pandemi döneminde artan fiyat ve vergilere rağmen cep telefonu ithalatı hız kesmedi .
Bu yılın ocak - eylül döneminde cep telefonu ithalatı 2019'un aynı dönemine göre yüzde 25 artarak 1 milyar 430 milyon dolara yükseldi .
Cep telefonu ithalatı bu yıl artan fiyatlar ve vergiye rağmen hız kesmedi .
Türkiye İstatistik Kurumu ( TUİK ) verilerine göre telefon ithalatı bu yılın ocak - eylül döneminde bir öndeki yılın aynı dönemine göre yüzde 25 artarak 1 milyar 430 milyon dolara çıktı .
Bir önceki yılın aynı döneminde söz konusu rakam 1 milyar 145 milyon dolar olarak gerçekleşmişti .
Son 5 yılın 9 ayı incelendiğinde en yüksek cep telefonu ithalatının 2016 yılında gerçekleştiği görülüyor .
2016’da 13.4 milyon adet cep telefonu ithalatı için 3 milyar dolar ödenirken , 2017’de 8.3 milyon adet için 1.8 milyar dolar , 2018’de 7.7 milyon adet için 1.6 milyar dolar ve 2019’da da 8 milyon adet cep telefonu ithalatı için 1.1 milyar dolar ödendi .
İHRACAT YÜZDE 81 GERİLEDİBu dönemde ihracat ise aynı döneme göre çok daha hızlı geriledi .
2017 yılının 9 ayında 465 bin adet ve 29 milyon dolar cep telefonu ihracatı gerçekleştirilirken , söz konusu değer 2018’de 27 , 2019'da 15 ve 2020 yılının 9 ayında ise 5.4 milyon dolara geriledi .
FİYATLAR YÜZDE 72 ARTTIDünya gazetesinin haberine göre bu yıl dolar / TL kuru , her ne kadar geçtiğimiz hafta gerilemeye başlasa da ocak - eylül arasında yüzde 32.1 oranında artarak 5.88 TL seviyelerinden 7.77 seviyelerine gelmişti .
Söz konusu artış artan vergi oranları ile birlikte cep telefonu fiyatlarına çok daha yüksek seviyelerde yansıtılmıştı .
Yine TÜİK rakamlarına göre geçen yıl aralık ayında Türkiye’de cep telefonunun ortalama fiyatı 2019’un aralık ayında 2 bin 213 TL iken söz konusu fiyat Ekim 2020’ye kadar yüzde 72 oranında arttı ve 3 bin 809 TL’ye yükseldi .
VERGİ ORANLARI ARTIRILMIŞTIYine bu yıl cep telefonuna uygulanan vergi oranlarında da önemli değişikliklere gidildi .
Cep telefonlarından alınan Özel Tüketim Vergisi ( ÖTV ) ' nin bu yılın ilk çeyreğinde yüzde 50’ye kadar çıkarılmasının ardından , cep telefonlarındaki veri yükü de artırılmıştı .
Halihazırda cep telefonlarında ÖTV oranı vergi matrahı 640 TL’ye kadar olanlar cihazlar için yüzde 25 , 640-1500 TL arası olan cihazlar için yüzde 40 ve 1500 TL’nin üzerindeki cihazlar için ise yüzde 50 olarak uygulanıyor .
KDV oranı yüzde 18 olan telefonları , ayrıca yüzde 10 oranında da TRT bandrol ücretine tabi tutuluyor .
Cep telefonlarından ayrıca yüzde 1 de Kültür ve Turizm Bakanlığı vergisi alınıyor .
VİDEO : CEP TELEFONU İLE VİRÜS TESTİ - ARŞİV

Bitcoin'in son dalgalanması dijital para biriminin geleceğinin ne olacağına dair soru işaretlerine yol açtı .
Peki Bitcoin geleceğin para birimi mi ?
Yoksa şişirilmiş bir balon mu ?
Bitcoin'in hızlı yükselişi herkesin dilinde .
Bir yanda dijital para biriminin geleceğin altını olabileceğini söyleyenler , diğer yanda bunun tümüyle şişirilmiş bir balon olduğunu düşününler var .
Bitcoin , geçen pazar 58 bin dolar seviyesine çıkarak yeni bir rekor kırarken salı sabahı 46 bin dolara kadar gerilemişti .
Tesla'nın CEO'su ve Bitcoin hayranı Elon Musk'ın bile \ " kripto para biriminin fazla değerlenmiş olabileceğini " söylemesi üzerine gelen bu düşüş özellikle Bitcoin’e kuşkuyla yaklaşanların ekmeğine yağ sürdü .
Ancak geçen salı gününden sonra Bitcoin bir süre daha yükselmeye devam etti .
Geçen çarşamba günü kripto para yeniden yükseldi ve 50 bin doların üzerinde işlem gördü .
Microsoft'un kurucusu Bill Gates , Bitcoin konusunda \ " Benim düşüncem , eğer Elon'dan daha az paranız varsa muhtemelen dikkatli olmalısınız " yorumunu yapıyor .
Peki tarih , Bitcoin'in geleceği hakkında yapılan yorumlar bize bu kripto para birimiyle ilgili ne söyleyebilir ? \ " ALTININ YERİNİ ALAMAZ\ "
Almanya'daki Tübingen Üniversitesi'nde tarih profesörü olan ve altın üzerine çalışmalar yapan Bernd - Stefan Grewe , Bitcoin ve altının karşılaştırılamaz olduğunu söylüyor .
Grewe , altının dünya çapında evrensel olarak kabul gördüğünü ve nerede olunursa olunsun yerel para birimine kolayca dönüştürülebildiğini ifade ediyor .
Bitcoin'in böyle olmadığını hatırlatan Grewe'ye göre dijital paranın yerel para birimine dönüştürebilmesi çok önemli .
Grewe , \ " İşler değişirse ve Bitcoin'i hızlı bir şekilde dönüştürmek istersem , başka bir para birimiyle değiştirip satmak istediğim fiyata onu dönüştürebileceğimi kim garanti eder ? \ " diye soruyor .
Bitcoin'i nakde çevirmenin günler sürdüğünü de ekliyor .
Bu işlem noktaları , şüphesiz , Bitcoin'in ileriye dönük başarısını belirlemede önemli bir rol oynayacak .
Zira Bitcoin ile ilgili dolandırıcıkların çoğu , dijital para borsalarının anonim olmasından kaynaklanıyor .
Bitcoin borsası işlemlerini blockchain ile kaydedip güvence altına alıyor Ancak Bitcoin'i gönderen ve alan hesapların anonim olması , suçluların işine de geliyor olabilir .
Yetkililere göre bu işlem noktalarında yine de bilgi toplanabilir .
Grewe , \ " Bitcoin'in arkasındaki orijinal fikir , işlemleri izleyemeyeceğiniz ve merkez bankası etkisinden bağımsız alternatif bir para birimine sahip olmanızdı . Bu biraz naif bir düşünce " diyor .
Grewe " Doğal olarak , belirli noktalarda kontrolü ele almak ve para arzını kontrol etmek tüm ekonomik sistemin hayrına . Ve ben bunun Bitcoin'in geleneksel paraya dönüştürüldüğü noktada olduğuna inanıyorum " yorumunu yapıyor .
Bitcoin'in daha fazla ilgi ve kabul görmesiyle , yasal ve düzenleyicilerin ilgisinin de artacağını öngören Grewe , suçluların para alış verişini Bitcoin üzerinden yapabileceğine dikkat çekerek \ " Devlet kurumları kesinlikle izleyecek . En azından öyle olmasını umuyorum " diyor .
Peki Bitcoin'i gelecekte ne bekliyor ?
Grewe'nin bu konudaki uyarısı şöyle : \ " Eğer konvertibilite inancı kaybedilirse , Bitcoin de çökecektir . Tıpkı diğer para birimlerinde olduğu gibi . Muazzam bir enflasyon olabilir . "
GEÇMİŞTEKİ BALON YÜKSELİŞLERPeki öyleyse , Bitcoin'in yükselişini bir \ " balon " olarak adlandırmak yerinde olur mu ?
Kuzey İrlanda'daki Queen's University Belfast'ta finans alanında öğretim görevlisi olan Will Quinn’e göre bunu kısa bir cevabı var : Hayır . Quinn , \ " Geçmişte ‘patlayan ' kripto para birimleriyle ilgili çok sayıda benzerliği var . Ama temelde Bitcoin yeni ve farklı " diyor .
Ancak Quinn , Bitcoin'in 1720 Mississippi Balonu hadisesi ile olan benzerliklerine de dikkat çekiyor .
Söz konusu olayda kağıt para kullanımını ilk geliştiren Fransız Kraliyet Bankası , Louisiana'daki bir Fransız kolonisine yardım için bir şirket satın almış , ardından etkili bir pazarlama yöntemiyle şirketin popüleritesini artırmış , sonunda şirketin hisseleri daha fazla kağıt banknotlara ihtiyaç duyulmasını sağlayacak kadar büyümüştü .
Ancak basılan kağıt paranın eldeki madeni paranın değerini aştığı anlaşıldı . Quinn , \ " Eğer geri dönüp bakarsanız orada da fiyatların çok yüksek olduğunu görürsünüz " uyarısında bulunuyor .
Bitcoin'in Quinn'e hatırlattığı bir diğer şey ise yatırımcılara bir sonraki yatırımcılardan gelen paralarla ödemenin yapıldığı bir dolandırıcılık yöntemi olan Ponzi şeması . Quinn , Bitcoin sistemini erken benimseyenlere , daha sonraki yatırımcılar tarafından oluşturulan fonlarla , cömertçe ödeme yapacak şekilde tasarlandığını söylüyor .
Bunu ilk benimseyenlerin agresif bir şekilde yeni benimseyenleri işe almasına benzeten Quinn , \ " İnternette olan şey de bu . İnsanlar sizi her zaman Bitcoin almaya ikna etmeye çalışıyor " diyor . \ " Bu neredeyse bir Ponzi şemasının geliştirilmiş bir versiyonu " diyen Quinn parayı çekebileceğiniz bir merkezi operatörün olmadığına dikkat çekiyor .
Peki tüm bunlar bize ne söylüyor ?
Tarih yerine ileriye baktığımızda , ne Quinn ne de Grewe , herkesin gelecekte Bitcoin ile işlem yapacağı görüşünde .
Grewe , \ " Şahsen ben , bu balonun üç yıldır patlamasın bekliyordum\ " diyor . Quinn içinse Bitcoin'in işlem limiti , diğer şeylerin yanı sıra , benimsenmesinin önünde büyük bir engel .
Bitcoin'in sorumlu kimsesi olmadığı için bu değişiklikleri uygulamanın bir yolu olmadığını söyleyen Grewe , \ " Bu , değiştirilmeyecek şekilde tasarlanmış bir yönetim yapısı\ " diye ekliyor . Quinn , \ " Bana bir balon gibi görünüyor " diye bitiriyor .

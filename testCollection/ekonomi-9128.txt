Ulaştırma ve Altyapı Bakanı Adil Karaismailoğlu , \ " 1915 Çanakkale Köprüsü'yle , her yıl toplam 567 milyon lira tasarruf sağlayacağız\ " dedi .
Ulaştırma ve Altyapı Bakanı Adil Karaismailoğlu , \ " ( 1915 Çanakkale Köprüsü ) ' Asırların hayali ' için geri sayımdayız diyebiliriz . Artık ana kablo montajına başlıyoruz . Köprümüzün , 18 Mart 2022'de hizmete girmesi için çalışmalarımızı hızla sürdürüyoruz\ " dedi .
Çanakkale Köprüsü şantiyesi ziyaretinde brifing alan Karaismailoğlu , gazetecilere yaptığı açıklamada , Türk halkının bağımsızlığının temellerinin atıldığı ve bir Milli Mücadele destanının yazıldığı Çanakkale'de , dünya çapında bir proje için bir araya geldiklerini söyledi .
Bugün dev eserlerden birini olan 1915 Çanakkale Köprüsü'ndeki çalışmaları incelemek için kente geldiğini anımsatan Karaismailoğlu , şöyle devam etti : \ " 1915 Çanakkale Köprüsü , artık , dünya ile ulaşımın her modunda bağlanan ve bölgesinde bir lojistik süper güç haline gelen Türkiye'mize kazandırdığımız en büyük projelerden biri . Eşsiz mimarisi ile bir gerdanlık gibi boğazın üzerinde uzanan köprümüz , bugüne dek yapılan dünya ulaştırma ve altyapı projeleri içinde de çok önemli üstünlüklere sahip . Öncelikle , 1915 Çanakkale Köprüsü'nün , dünyanın en uzun orta açıklıklı asma köprüsü unvanına sahip olacağının altını çizmek istiyorum . Diğer yandan dünyada ikiz tabliye olarak tasarlanan nadir asma köprülerden biri olma özelliğine sahip . Tamamlandığında , dünyada 2 bin metre orta açıklığın üzerinde dizayn ve inşa edilen ilk köprü olarak tarihe geçecek . \ " \ " DÜNYANIN EN YÜKSEK KULELERİNE SAHİP ASMA KÖPRÜSÜ OLACAK\ "
Karaismailoğlu , 1915 Çanakkale Köprüsü'nün Çanakkale Boğazı üzerinde adeta dünyaya karşı dimdik dururken şanlı tarihimizden pek çok simgeyi de üzerinde birer nişan gibi gururla taşıyacağını dile getirerek şunları kaydetti : \ " Köprümüzün 318 metrelik çelik kuleleri Çanakkale Deniz Zaferi'nin kazanıldığı 18 Mart 1915'i işaret ederken , iki çelik kule arasındaki 2 bin 23 metrelik orta açıklık Cumhuriyetimizin 100. kuruluş yıl dönümünü sembolize edecektir . 318 metrelik kule yüksekliği ve 16 metrelik mimari amaçlı top mermisi figürüyle birlikte düşünüldüğünde , deniz seviyesinden 334 metre yüksekliğe erişecek ve dünyanın en yüksek kulelerine sahip asma köprüsü olacaktır . Köprümüzün mühendislik altyapısı da şanına yakışır şekilde hayata geçiriliyor . Köprüde 162 bin kilometre uzunluğunda , yani dünyanın etrafında 4 defa dönecek kadar çelik tel kullanılmaktadır . Bölgedeki yüksek rüzgar hızları dikkate alınarak tasarlanan köprümüz , gerek işletme döneminde gerekse de inşaat sırasında oluşacak en elverişsiz rüzgar etkilerine karşı test edilmiş ve bu testlerden başarıyla çıkmıştır . Gerçekleşebilecek büyük depremlere karşı köprümüzün kule temelleri çelik kazıklarla güçlendirilmiş ve zemin üzerinde konumlandırılmış batırma keson tipi temel seçilmiştir . \ "
Bakan Karaismailoğlu , köprünün Avrupa ve Asya ankraj bloklarında imalatların yüzde 99 oranında gerçekleştiğini , askı halatı ve tabliye imalatlarının fabrikalarda devam ettiğini bildirdi .
Ana kablo imalatlarının tamamlandığını anlatan Karaismailoğlu , \ " 304 adet tel demetinden oluşan ana kablonun 236 adedi şantiye depo sahasına intikal ettirildi . Fabrikada tabliye imalatları kapsamında panel imalatları tamamlanarak , blok imalatlarında ise yüzde 63 fiziki gerçekleşme sağlandı . 1915 Çanakkale Köprüsü kedi yolu servis platformu montaj çalışmaları kapsamında kedi yolu döşeme ve yan korkuluklarının montaj çalışmaları da sonlandı . İtme - sürme yöntemi ile yapım çalışmaları devam eden 680 metre uzunluğundaki Asya yaklaşım viyadüğünün yüzde 96'sı fiziki gerçekleşmeye ulaşıldı\ " diye konuştu . \ " KÖPRÜMÜZÜN , 18 MART 2022'DE HİZMETE GİRMESİ İÇİN ÇALIŞMALARIMIZI SÜRDÜRÜYORUZ\ "
Ulaştırma ve Altyapı Bakanı Adil Karaismailoğlu , otoyol çalışmaları kapsamında proje başlangıcı olan Malkara Kavşağı ile Umurbey ( Çanakkale Kavşağı ) arasındaki 83,4 kilometrelik kesimde toprak işleri , sanat yapıları ve üst yapı çalışmalarının devam ettiğini kaydetti .
318 metre yüksekliğindeki köprülerin son bloğunun 16 Mayıs 2020'de Cumhurbaşkanı Recep Tayyip Erdoğan'ın katıldığı bir törenle yerleştirildiğini hatırlatan Karaismailoğlu , şöyle devam etti : \ " Geçtiğimiz ocak ayında da köprümüzün ana halatlarının çekilmesi sırasında çalışma platformu olarak kullanılacak olan 4 bin 330 metre uzunluğundaki kedi yolunu tamamladık . ' Kedi yolu ' diye tabir edilen ana halatların çekilmesinde faydalanılacak bu çalışma platformu köprü yapımlarındaki en önemli eşik noktalarından biridir . Bugüne kadar görevli şirket tarafından 1,985 milyar avroluk iş yapılmış , kamulaştırma çalışmalarına ise 533 milyon lira harcama yapılarak hayata geçirilen bu dev eser inşallah çok yakında halkımızın hizmetinde olacak . ' Asırların hayali ' için geri sayımdayız diyebiliriz . Artık ana kablo montajına başlıyoruz . Köprümüzün 18 Mart 2022'de hizmete girmesi için çalışmalarımızı hızla sürdürüyoruz . \ "
Karaismailoğlu , 2019 yılında tamamı hizmete sunulan İstanbul - İzmir Otoyolu , Edirne - İstanbul - Ankara Otoyolu ile İzmir - Aydın ve İzmir - Çeşme otoyolları birleşerek Türkiye ekonomisinin omurgasını oluşturan Marmara ve Ege bölgelerini çağdaş bir otoyol ağıyla birbirine bağladığının altını çizdi .
Yavuz Sultan Selim Köprüsü'nün de dahil olduğu toplam 400 kilometre uzunluğundaki Kuzey Marmara Otoyolu'nun tamamının trafiğe açıldığını hatırlatan Karaismailoğlu , sözlerini şöyle sürdürdü : \ " 1915 Çanakkale Köprüsü ve 101 kilometre uzunluğundaki Malkara - Çanakkale Otoyolu'nun da hizmete girmesiyle Marmara Otoyol Entegrasyonu tam anlamıyla sağlanmış olacaktır . Bir başka deyişle bugün dünyanın en önemli ticari koridorlarının kesiştiği bir nokta haline gelen Marmara Bölgemizi çevreleyen Marmara Ringi tamamlanacaktır . Çanakkale Boğazı’ndan devam etmekte olan feribot geçişi , özellikle yaz aylarında hem yolculara hem de Çanakkalelilere dayanılmaz bir çile çektiriyordu . Köprümüz tüm bu zorlukları ortadan kaldıracak , Çanakkale'de ve bölgesinde yaşamı adeta kökten değiştirecektir . 1915 Çanakkale Köprüsü , feribotla 30 dakikada geçilen ancak bekleme süresiyle çoğu zaman saatler süren Çanakkale Boğazı'ndan geçiş süresini altı dakikaya kadar indirecek . Proje tamamlandığında yıllık zaman tasarruf tutarı 465 milyon liraya , akaryakıt tasarruf tutarı ise 102 milyon liraya ulaşacak . Kısaca her yıl toplam 567 milyon lira tasarruf sağlayacağız . \ " \ " MİLYONLARCA İNSANI HER ANLAMDA BİRBİRİNE BAĞLAYACAK\ "
Bakan Karaismailoğlu , 1915 Çanakkale Köprüsü'nün altında Türkiye'nin müreffeh yarınlara taşıyacak , memleketin pek çok noktasına bereket getirecek bir akıl yattığına değindi .
1915 Çanakkale Köprüsü'nün Türkiye'nin tarımının , sanayisinin ve turizminin en bereketli olduğu bölgeleri dünyayla bağlayıp ülkeyi bütünsel kalkınma hedeflerine götürecek yeni ticari koridorlar oluşturacağının aktaran Karaismailoğlu , şunları dile getirdi : \ " Köprümüz , 1915 Çanakkale Köprüsü ve Malkara Çanakkale Otoyol Projesi , özellikle Ege , İç Anadolu'nun batısı , Adana - Konya aksı ve Batı Akdeniz ile Trakya - Avrupa arasındaki yük ve yolcu taşımacılığında İstanbul'a önemli bir alternatif olacaktır . Ege'nin , Akdeniz'in , İç Anadolu'nun ihracat ürünleri birkaç saat içerisinde kesintisiz bir ulaşımla Avrupalı alıcılarına ulaşacaktır . Marmara ve Ege bölgelerindeki limanlar , demiryolu ve hava ulaşım sistemleriyle köprünün sağladığı kara yolu entegrasyonu sayesinde etkin ve hızlı şekilde bağlanacaktır . Proje , köprünün konumundan kaynaklı olarak sadece boğazın iki yakasını değil , bölgedeki ve bölge ile bağlantılı coğrafyalardaki milyonlarca insanı her anlamda birbirine bağlayacaktır . \ "
Karaismailoğlu , Türkiye'nin demir yolunda yüksek hızlı tren ağını genişletmiş , hızlı tren koridorları oluşturmuş , yerli bir demiryolu endüstrisi oluşturmuş , lojistik merkezlerle ülkesinin rekabet kabiliyetini güçlendiren , İpek Demiryolu'nun merkez ülkesi konumuna gelen bir ülke olacağını vurguladı .
Türkiye'nin dev limanları , gemi inşa alanında marka yapan tersaneleri , güçlü deniz ticaret filosuyla deniz ülkesi kimliğini yeniden hatırlamış bir ülke olacağına değinen Karaismailoğlu , şunları kaydetti : \ " Yeni havaalanlarıyla sadece bölgesel değil , kıtalar arası konumunu güçlendiren , havacılık endüstrisinde söz sahibi olan bir ülke olacaktır . Kendi milli uydularını üreterek uzayda söz sahibi olurken , haberleşme sistemleri ile bilgi toplumuna geçen , bilişim teknolojilerinde ve yazılımda üretici vasfına sahip bir ülke olacaktır . Yaptığımız işler karşısında , ileri görüşlülüğümüzü anlamayanlar , geçmişe ve gelecek nesillere duyduğumuz sorumluluğu idrak edemeyenler oluyor . Ama biz biliyoruz ki tarih konuşanları değil iş yapanları , aziz şehitlerimiz gibi yolundan dönmeyenleri yazacak . İnsanlık , cephede en önde koşanları , vatan için canını ve ömrünü feda etmekten kaçınmayanları , gece gündüz milletine hizmet edenleri , ' olmaz ' diyenlerin karşısına ' olur ' diyerek dikilenleri unutmayacak . Biz , attığımız her adımda şanlı tarihimize ve parlak geleceğimize duyduğumuz sorumlulukla hareket ediyoruz . Bugün bu cennet vatana layık olacak işlerin altından kalkamazsak ne bu topraklarda yatan kahraman şehitlerimize borcumuzu ödeyebiliriz , ne de yarın kendi evlatlarımızın rızasını alabiliriz . \ "
VİDEO : KUZEY MARMARA OTOYOLU'NDA 2 SAAT ( NTV / ÖZEL RÖPORTAJ )

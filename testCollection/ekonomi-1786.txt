Venezuela , değerini hızla kaybeden para birimi bolivar nedeniyle zor günler geçiriyor .
Hiperenflasyon yaşanan ülkede , bugün bir fincan kahve alınabilen paraya 15 yıl önce ev satın alınabiliyordu .
Venezuela hızla yükselen enflasyon karşısında çaresiz .
2017'yi yüzde 2 bin 600'den fazla enflasyon oranıyla tamamlayan ülkede oranın bu yıl yüzde 13 bine yükselmesi bekleniyor .
Hızlı fiyat artışıyla mücadele edemeyen ülkenin parası , basıldığı kağıttan daha değersiz hale geldi .
BBC'nin haberine göre , ülkenin para birimi bolivarda işlemler artık tefeciler üzerinden idare ediliyor .
Paraya ihtiyacı olan kişiler sosyal medya aracılığı ile bulduğu ‘yasal’ tefecilerden komisyon karşılığı para alıyor .
4 DOLARA BİR ÇUVAL PARA4 dolar karşılığında bir çuval para alan Venezuelalılar , bu para ile yalnızca bir fincan kahve alabiliyor .
Bugün 1 fincan kahve alınan paraya ise 15 yıl önce başkentte tek odalı bir ev alınabiliyordu .
Venezuela'daki hiperenflasyon günlük yaşamı da zorlaştırıyor .
Geçtiğimiz aylarda hükümet 26 süpermarket zincirine bazı temel besin fiyatlarında indirim yapması talimatını vermişti .
Bu gelişmenin ardından halk marketlere akın etmiş ve rafları adeta yağmalamıştı .
Başkent Caracas ve diğer büyük şehirlerdeki marketleri uzun zamandır ordu ve güvenlik güçleri koruyor .
ÇIKIŞI KRİPTO PARADA ARIYORVenezuela Devlet Başkanı Nicolas Maduro ise , krizden çıkışın yolunu kripto parada arıyor .
Maduro , dünyanın ilk resmi kripto para birimi petronun dolaşıma çıkarılmasından bu yana yüz milyonlarca dolar elde ettiklerini açıkladı .
Venezuela hükümeti her bir petroya ülkenin ham petrol rezervlerinden bir varillik petrolü teminat gösteriyor .
VENEZUELA'DAN KRİPTO PARA

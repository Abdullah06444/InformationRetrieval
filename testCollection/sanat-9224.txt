Fantastic Beasts 3 filmindeki Gellert Grindelwald rolünün Johnny Depp’ten Mads Mikkelsen’e geçtiği söylentileri doğru çıktı . Warner Bros . , Gellert Grindelwald rolünün artık Mikkelsen’in olduğunu resmen duyurdu .
Harry Potter'ın da içinde olduğu Wizarding World evrenindeki Büyük Hogwarts Savaşı'nın 70 yıl öncesini anlatan Fantastik Canavarlar ( Fantastic Beasts ) film serisinde karanlık büyücü Gellert Grindelwald'ı canlandıran Johnny Depp , yapımcı şirket Warner Bros'un isteği neticesinde seriden ayrılmıştı .
Yerine de ünlü aktör Mads Mikkelsen’in geçeceği konuşuluyordu . Warner Bros , 55 yaşındaki aktörün Johnny Depp’in Gellert Grindelwald rolünü devraldığını resmen duyurdu .
En çok TV dizisi Hannibal ile tanınan Mikkelsen , Casino Royal ve Rogue One : A Star Wars Story filmlerinde de rol aldı .
En son Tom Holland ve Daisy Ridley ile başrolleri paylaştığı Chaos Walking filminin çekimlerini bitirdi .
Çekimleri süren Fantastik Canavarlar 3’te Mikkelsen’in yanı sıra Eddie Redmayne , Katherine Waterston , Dan Fogler , Ezra Miller ve Jude Law da rol alıyor .
Öte yandan Johnny Depp , eski eşi Amber Heard’e şiddet uyguladığı yönünde çıkan haberlerde kendisi için ‘kadın döven’ ifadesini kullanan The Sun gazetesine " iftira " davası açmış ve kaybetmişti .
Bunun üzerine Warner Bros . , Deep’in Fantastic Beasts filmindeki rolünden istifa etmesini istemiş , Deep de bu talebi kabul etmişti .
Depp’in , başrolünde yer aldığı film serisinden kovulmasına rağmen anlaşma gereği 10 milyon dolarlık maaşını alacağı öğrenilmişti .

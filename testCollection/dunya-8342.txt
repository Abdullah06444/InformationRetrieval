Körfez krizinde büyük bir gelişme yaşandı .
Suudi Arabistan ile Katar arasında sınırların açılması için anlaşmaya varıldı .
Anlaşma çerçevesinde Suudi Arabistan , Birleşik Arap Emirlikleri , Bahreyn ve Mısır , 2017'den bu yana Katar'a uyguladığı ambargoyu kaldıracak .
Suudi Arabistan ile Katar kara , deniz ve hava sınırlarının açılması için anlaşmaya vardı . gelişmeyi Kuveyt Dışişleri Bakanı Ahmed Nasır Muhammed es - Sabah duyurdu .
Kuveyt'in arabulucuğunda varılan anlaşma Körfez İşbirliği Konseyi Zirvesinde imza altına alınacak .
Suudi Arabistan , Birleşik Arap Emirlikleri ve Bahreyn'in Katar'a uyguladığı hava , kara ve deniz ambargosunu kaldırması bekleniyor .
Buna karşılık olarak ise Katar , 3 Körfez komşusuna açtığı davaları geri çekecek ve taraflar birbirine yönelik medyada yürüttükleri karalama kampanyalarına son verecek .
Suudi Arabistan , Birleşik Arap Emirlikleri , Bahreyn ve Mısır , 2017'de \ " terör gruplarını desteklediği\ " suçlamasıyla Katar ile tüm diplomatik ilişkilerini kesmiş ve bu ülkeye ekonomik ambargo uygulamaya başlamıştı .
Karar , Türkiye tarafından da memnuniyetle karşılandı .
Dışişleri Bakanlığı açıklamasında , Körfez bölgesinin güvenlik ve istikrarına yönelik tüm çabaları Türkiye'nin desteklediği duyuruldu .
Birleşik Arap Emirlikleri dışişleri ise \ " Körfez birliğini yeniden sağlayacağımız tarihi bir zirvenin arifesindeyiz . \ " yorumunu yaptı .

Deloitte Danışmanlık ekibinin hazırladığı \ " Küresel Covid - 19 Salgınının Türkiye'de Farklı Kategorilere Etkileri Raporu\ " yayımlandı .
Rapor ; yaşam tarzı , iş yapış şekilleri ve tüketici alışkanlıklarında ciddi oranda değişlik yaşandığını gösterdi .
Özellikle uzaktan eğitim ve çalışma konusunda 15 kat artış yaşanırken ; hava yolu , otel , konaklama gibi sektörlerin ise negatif yönde etkilendiği ortaya çıktı .
İşte ayrıntılar .
Tüm dünyayı etkisi altında alan , sosyal ve ekonomik hayatı durma noktasına getiren Covid - 19 salgını , yaşam tarzı , iş yapış şekilleri ve alışkanlıklarımızı ciddi oranda değiştirdi .
Bu değişim , bazı kategorilere pozitif etkileşim getirirken bazı kategoriler için negatif bir etki yarattı .
Deloitte Danışmanlık ekibinin hazırladığı “Küresel Covid - 19 Salgını’nın Türkiye’de Farklı Kategorilere Etkileri Raporu” , 42 alt kategoride sektörlerin salgından etkilenme oranlarını ve tahmini toparlanma hızlarını ortaya koydu .
Uzaktan eğitim ve çalışma 15 kat , ulusal marketler 2 kat fazla etkileşim gösterdi .
Virüsün yayılımını durdurmak için alınan önlemler sonrasında eğitim ve çalışma hayatının eve kaymasıyla beraber Skype , Zoom ve EBA gibi video konferans ve uzaktan eğitim sistemleri 15 katlık bir büyüme ile diğer kategorilerden ayrıldı .
Bu kategorideki en hızlı gelişimi ise MEB’in uzaktan eğitim sistemi olan EBA gösterdi .
Evde yaşamanın bir diğer gereksinimi olan online alışveriş sonrasında , uzaktan gıda alışverişleri hızlı bir şekilde artış gösterdi .
Bu kategoride ulusal marketler , indirim marketlerine oranla dijitalleşme yatırımları , kuvvetli lojistik ve eve dağıtım altyapıları ve e - ticaret deneyimleri ile 2 kata yakın etkileşim artışı gösterdi .
Sağlıklı beslenme ve bağışıklığı güçlü tutmanın daha da önemli olduğu bu dönemde , tüketiciler , vitamin , bal ve aktar ürünlerine yönelmesi sonucunda sağlıklı ürünler kategorisi de yükselişte olan kategoriler arasında yer aldı .
Örgü ve el işi gibi hobi siteleri evde daha fazla vakit geçiren tüketicilerden yüksek ilgi gördü .
İnternet TV hızlı yükselirken , kıyafet - ayakkabı kategorisi agresif indirim kampanyaları ile büyüdü .
Salgın sonrasında en hızlı yükselen bu kategorileri , internet
- TV , medya , evcil hayvan , oyun ile kıyafet ve ayakkabı kategorileri takip ediyor .
Salgının gündem olmaya başladığı ikinci hafta düşüş yaşayan kıyafet - ayakkabı kategorisi , agresif indirim kampanyaları ile son iki haftada yükselen bir trend göstermesine karşın , sosyal etkileşimin sınırlandığı bu dönemde bu artışın geçici olma riski de bulunuyor .
E - ticarete erken uyum sağlamış firmalarsa , yaşanan süreçten daha az etkileniyor .
Çocuk ve bebek ürünleri kategorisiyse , bez , mama , ıslak mendil gibi hızlı tüketim ürünleri özellikle büyük boy paketlerle ilgi görürken ; bebek arabası gibi dayanıklı ürünlerin tercihinde düşüş yaşanıyor .
İNDİRİM MARKETLERİ HAZIRLIKSIZ YAKALANDIPozitif büyüme gösteren son bölümdeyse kişisel bakım , iç giyim , kozmetik , kitap , akaryakıt ve indirim marketleri yer aldı .
Son yıllarda ulusal zincirlere karşı agresif mağazalaşma atağıyla hızlı büyüme sürecine giren indirim marketleri , salgın döneminde talebin hızlıca dijital kanala kaymasına hazırlıksız yakalandı .
Mart ayının ilk haftalarında petrol fiyatlarındaki küresel düşüşün de etkisiyle akaryakıt firmalarının etkileşimleri hızlı bir şekilde artarken , ayın ikinci yarısında girdiği düşüş trendinin ticari ve sosyal hayatın durgunlaşmasıyla devam etmesi bekleniyor .
SOSYAL MEDYANIN PENETRASYONU SINIRLI KALDIGeleneksel medya kanallarından 3 kattan daha fazla etkileşime sahip sosyal medyanın , salgın dönemindeki performans artışı sınırlı oldu .
Genç nüfusu ile sosyal medya penetrasyonu zaten yüksek olan Türkiye’de , salgın döneminde etkileşiminde büyük bir artış olmazken , Twitter en pozitif ayrışan platform olarak öne çıktı .
Ev gereçleri , yapı malzemeleri ve elektronik eşya kategorilerinde sınırlı bir pozitif yansıma gözlendi .
Liglerin başlamasıyla bahis ve spor medyasında daha hızlı bir toparlanma öngörülüyor .
Salgının yayılmasına paralel olarak kamu randevu taleplerinde ve özel hastane etkileşimlerinde istikrarlı bir azalma gerçekleşti .
Özel sektördeki negatif kayıpların kamuya göre daha az olduğu gözlenirken , bu negatif trendin yavaşlayarak devam etmesi bekleniyor .
Ev temizliği , oto kiralama , nakliye ve tamirat gibi hizmetler veren platformların etkileşimleri , tüketicilerin hastalık bulaşma riskini azaltmak ve tasarruf yapmak amacıyla ihtiyaçlarını ötelemelerine bağlı olarak sert bir düşüş gösterdi .
Negatif trendin salgın döneminde devam etmesi öngörülüyor .
Spor medyası , mücevher , bahis , ulaşım kanalları , kültür sanat faaliyetleri , otel ve konaklama salgının negatif etkisini en fazla hisseden kategorilerin başında yer alıyor .
Bahis ve spor medyasının , liglerin başlamasıyla birlikte , diğer sektörlere göre daha hızlı toparlanması bekleniyor .
OTOMOBİL VE EMLAK YATIRIMLARI ERTELENİYOR , İTHALAT AZALIYOREv , işyeri , arsa kiralama ve satış yapılan sitelerde Mart ayı başıyla başlayan negatif trend , ayın ikinci yarısında hızlanarak devam etti .
Tüketicilerin risk algısının artmasıyla birlikte uzun dönemli bir yatırım olan emlak kategorisinde etkileşimin daha da azalması beklenirken , benzer durum otomobil satışlarında da gözleniyor .
Otomobil satış sitelerinin de etkileşimleri aynı haftalarda emlak kategorisinden daha fazla oranda azaldı .
Havayolu kategorisinde mart ayında başlayan negatif eğri , seyahat kısıtlamalarıyla beraber giderek artış gösteriyor .
Uluslararası pazaryerlerinin yurtdışı sitelerinden yapılan ithalat talebinin Mart’ın son haftalarında sert bir şekilde düştüğünü gözlemliyoruz .
İthal edilen ülke fark etmeksizin gördüğümüz bu düşüşün tüketim ürünleri ithalatı için öncü bir gösterge olduğunu ve ithalatta önümüzdeki aylarda paralel bir düşüş göstermesi bekleniyor .
YEMEK SİPARİŞ SİTELERİNDEKİ NEGATİF TRENDİN DAHA HIZLI TOPARLANMASI BEKLENİYORTicaret hayatının yavaşlamasına paralel olarak kariyer siteleri , kurumsal hizmetler ve yemek sipariş sitelerinde de azalış dikkat çekiyor .
Eve azalan siparişler sonrası tarif sitelerinin trafikleri 3-4 kat arttı .
Evde yemek yapma trendine paralel olarak dayanıklı tüketim ürünlerindeki talebin küçük ev aletlerine ( su ısıtıcı , mixer , mini - fırın vb ) kaydığı gözlemlendi , makarna , maya , kabartma tozu gibi ürünlerin talebi hızlı artış gösterdi .
Bu ürünlerdeki doygunluğa yaklaşıldığını ve trendin yavaşlaması öngörülüyor .
Sosyal etkileşimin azalmasından en fazla etkilenen sektörlerden birisi de cinsel sağlık ürünleri oldu .
Kondom gibi ürünlere olan talepteki azalış trendinin devam etmesi bekleniyor .
KAMU HİZMETLERİNDE SAĞLIK VE MİLLİ EĞİTİM BAKANLIKLARI POZİTİF AYRIŞTISosyal ve ticari hayatın yavaşlaması , belli kamu hizmetlerinin azaltılması ile başta e - devlet olmak üzere kamu hizmet platformlarının etkileşimleri azalırken , Sağlık ve Eğitim Bakanlıkları diğer kurumlardan pozitif ayrışıyor .
Mobilya , pazaryeri , spor alışverişlerinde sınırlı da olsa bir negatif etki görülürken , en hızlı toparlanma pazaryerlerinde bekleniyor .
BANKACILIK VE KARGO TAŞIMACILIĞINDA NEGATİF ETKİ SINIRLI KALDITicari hayatın yavaşlaması ( ör . sigorta , vergi sistemleri ve ihale portalleri etkileşimleri %30-40 azaldı ) bankacılık kategorisinde negatif ayrışma yarattı .
Her ne kadar bireysel dijital bankacılık etkileşimleri çok azalmasa da , ticaretin yavaşlamasıyla ticari bankacılık faaliyetlerinin yavaşlaması negatif bir etki yarattı .
Bunun yanında , tüketicilerin evde toplu alışverişler yapması işlem adetlerini artırıyor .
Pazaryerlerinin performansları farklılık gösteriyor .
Örneğin , tüketim ürünleri satanlarda etkileşim artsa da emlak / araba satışlarındaki sert düşüş genel olarak sektörün negatif performans sergilemesine sebep oluyor .
Pazaryerlerinin etkileşimindeki düşüş ve firmaların kendi lojistik imkanlarını da seferber etmeleri kargo firmalarının etkileşimini az da olsa negatif etkiliyor .
Farklı seviyelerde özel ve kamu eğitim kurumları etkileşimleri incelendiğinde Mart’ın ilk haftalarında okullara ve üniversitelere ara verilmesiyle etkileşimlerde görülen düşüş , son haftalarda telafi edildi .
Özel ve kamuda tüm seviyelerde uzaktan eğitimin yaygınlaşması ile eğitim kurumlarının trendi kuvvetli bir şekilde pozitife çevirmesi bekleniyor .
DELOİTTE ŞİRKET ORTAĞI HAKAN GÖL : SÜRECE HIZLI ADAPTE OLAN FİRMALAR BAŞARILI OLDUSalgın süreci öncesi ve sırasındaki iyi uygulamaları değerlendiren Deloitte Şirket Ortağı Hakan Göl , normal zamanlarda iş süreçlerinde yaşanan sıkıntıların çözümü için yatırım yapan firmaların yanı sıra , salgın sürecinde değişen beklenti ve taleplere hızlı adapte olan firmaların bu süreci başarıyla geçirdiğini söyledi .
Hakan Göl sözlerine şöyle devam etti : “Kurumsal hizmet ve ürün satışı yapan firmalar evden çalışmanın artması ve ticaretin yavaşlamasıyla bu dönemde tüketici ürün ve hizmetlerine yönelerek trendi tersine çevirmeyi başardılar .
Talepte sert düşüş yaşayan firmalarsa , tüketicileriyle olan bağlarını ücretsiz içerik ve webinarlar ile korumaya çalışıyor .
Gıda dışı birçok tüketim ürünü kategorisinde ilk haftalardaki negatif dalga , mart ayının sonlarına doğru agresif indirim kampanyaları , ücretsiz teslimat ve değişim garantisi gibi yüksek faydalar ile tersine döndü .
El değmeden paketleme , temiz paketleme malzemeleri , günlük temizlenen teslimat araçları ve maske , eldiven gibi koruma önlemleri alan dağıtım personeli gibi uygulamalar müşterilerin hijyen endişelerini azaltmada yardımcı oldu .
Hızlı yükselen e - ticarete hazırlıksız yakalanan firmalarda sipariş takip ve teslimat süreçlerinde yaşanan yoğunluk müşteri kayıpları meydana getirdi .
Sipariş ve teslimat süreçlerinin tamamen dijitalleşmesi ya da bu alanda üçüncü parti desteği alan firmaların daha başarılı bir şekilde ayrıştığını gözlemlemekteyiz .
Efsane Cuma gibi yoğun satış dönemlerinde yaşanan kapasite sıkıntıları ve müşteri memnuniyetsizliklerini çözmek için kendi dağıtım ağına ve ekiplerine yatırım yapan firmalar bu yatırımlarının karşılığını salgın sürecinde almışlardır . ”VİDEO : VİRÜS ÇALIŞANI NASIL ETKİLEDİ ?

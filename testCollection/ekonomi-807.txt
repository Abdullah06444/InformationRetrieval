Küçük işletmeler , AVM’ler ve zincir mağazaların pandemiden sonra da pazar günü kapalı kalması için harekete geçti .
Perakende yasa taslağına bu maddenin girmesini isteyen işletmeler , Avrupa’yı örnek gösteriyor .
AVM yönetimleri ise , ' İstihdam zarar görür ' diyor .
Türk perakendesinde ‘pazar’ günü tartışması yeniden alevlendi .
Esnaf , sanatkar ve küçük işletmeler , yeni perakende yasa taslağında AVM’lerin ve zincir mağazaların pazar günü kapalı kalması maddesinin yer alması için harekete geçti .
Daha önceden de dile getirilen bu talep , pandemi döneminde AVM’lere getirilen hafta sonu kısıtlaması nedeniyle yeniden gündeme taşındı .
Milliyet gazetesinden Hanife Baş'ın haberine göre değişiklik yapılan ‘Perakende Ticaretin Düzenlenmesine İlişkin Mevzuat’ın gelecek hafta Meclis’e sunulması bekleniyor .
Yasa taslağı için perakendenin bütün taraflarından görüş alınıyor .
PANDEMİDE ALIŞILDITürkiye Esnaf ve Sanatkarları Konfederasyonu ( TESK ) Başkanı Bendevi Palandöken , yeni yasa tasarısında esnaf , sanatkar ve küçük işletmeleri korumak için düzenlemeler yapılmasını istediklerini söyledi .
Palandöken , “Avrupa ülkelerinin çoğunda AVM’ler ve zincir mağazalar cumartesi öğleden sonra kapatıp pazartesi gününe kadar kapalı kalıyor .
Daha önceden de gündeme getirdiğimiz bu modelin uygulanmasını istiyoruz .
Yoksa küçük işletmelerin yaşama şansı yok .
Yeni yasa tasarısında sadece AVM’ler değil , zincir mağazaların da pazar günü kapalı olması kuralının konulmasını istiyoruz” dedi .
Yasa taslağı için bütün tarafların görüşlerinin alındığını ve gelecek hafta Meclis’e ve Cumhurbaşkanı’nın imzasına gönderilmesinin beklendiğini dile getiren Palandöken , “Biz bu maddenin yasa taslağında olması için çalışıyoruz .
Bütün kesimler çalışıyor .
Türkiye’de 2 milyon 250 bin iş yeri var .
KOBİ’ler de bu kararın alınmasını istiyor .
Hepsi de AVM ve zincir mağazalardan şikayetçi .
Bütün zincirler de her şeyi satıyor .
Herkesin her şeyi satmaması lazım .
Haksız rekabete neden oluyor .
Fiyat ve piyasa hakimiyeti ellerinde .
Pandemi döneminden insanlar hafta sonu AVM’lerin kapalı olmasına da alıştı .
AVM çalışanları da pazar günü dinlenir” diye konuştu . \ " AVM'Yİ KAPATMAK KOLAY DEĞİL\ "
Türkiye Perakendeciler Federasyonu ( TPF ) Başkanı Ömer Düzgün , sektörde AVM’lerin pazar günü kapalı kalması yönünde talepler olduğu yönünde bilgiler aldıklarını dile getirerek , “Bu dönemde AVM’yi kapatmak kolay değil .
Hele ki pandemiden bu kadar etkilenilen bir dönemde .
Sadece gıda perakendesinin pazar günü kapalı olması yönünde bir karar alınabilir .
Bizden de görüş istendi .
Görüşümüzü belirttik” ifadelerini kullandı . \ " AVM'NİN KAPISINA KİLİT VURDURUR\ "
Alışveriş Merkezleri ve Yatırımcıları Derneği ( AYD ) Başkanı Hüseyin Altaş , böyle bir kararın AVM’lerin kapısına kilit vurmak anlamına geldiğini vurgulayarak , şu görüşleri dile getirdi : “Zaten şu anda AVM’ler hafta sonu kısıtlaması nedeniyle yüzde 40 kayıp yaşıyor .
Bir de pandemiden sonra pazar günü kapalı kalırsa AVM’ler hiç toparlayamaz .
Avrupa’da yıllardır uygulanan böyle bir düzen var ama yatırımcı ona göre yatırım yapıyor .
Türkiye’de yatırımlar var olan düzene göre yapıldı .
Yatırımcılar böyle bir kararda zorlanır .
Ayrıca böyle bir karar istihdam kaybına neden olur .
Herkes eleman azaltma yoluna gider .
Ayrıca bu uygulamanın olduğu Avrupa ülkeleri geri adım atmaya hazırlanıyor . ”

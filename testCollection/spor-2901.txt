UEFA , 2020 Avrupa Futbol Şampiyonası'nın ( EURO 2020 ) 11 Haziran - 11 Temmuz 2021'e ertelendiğini duyurdu .
Son dakika haberi !
2020 Avrupa Futbol Şampiyonası ( EURO 2020 ) , yeni tip corona virüs ( Covid - 19 ) salgını nedeniyle bir yıl ertelendi .
UEFA'dan yapılan açıklamaya göre ; 55 üye federasyon , Avrupa Kulüpler Birliği , Avrupa Ligleri ve Uluslararası Profesyonel Futbolcular Birliği ( FIFPro ) yetkilileri , Avrupa genelinde hızla yayılan , Dünya Sağlık Örgütü tarafından da \ " küresel salgın\ " ilan edilen virüsün etkilerini görüşmek üzere video konferans yöntemiyle toplandı .
12 farklı ülkenin ev sahipliğinde 12 Haziran - 12 Temmuz 2020 tarihlerinde düzenlenmesi planlanan 16. Avrupa Futbol Şampiyonası'nın , 11 Haziran - 11 Temmuz 2021 tarihlerinde yapılması kararlaştırıldı .
Bilet sahiplerinin , 2021'deki turnuvaya katılmamaları halinde paralarının iade edileceği belirtildi .
Hazırlık maçları da dahil gerek milli takım gerek kulüp düzeyindeki tüm UEFA organizasyonları ve karşılaşmaları , ikinci bir açıklama yapılıncaya kadar durduruldu .
Mart ayının sonunda oynanması gereken EURO 2020 play - off mücadeleleri ve uluslararası hazırlık maçları da durumun incelenmesi kaydıyla haziran ayının başına alındı .
Bu sezonun fikstürünün nasıl yapılacağı konusunda çözüm aramak için ise Avrupa'daki lig ve kulüplerin temsilcilerinden bir çalışma grubu oluşturuldu .
CEFERİN : 55 ÜLKENİN DESTEĞİYLE EURO 2020 ERTELENDİ UEFA Başkanı Aleksander Ceferin , EURO 2020'nin ertelenmesiyle ilgili konuştu .
Dünyayı etkisi altına alan corona virüse vurgu yaparak \ " Virüs futbolu imkansız hale getirdi\ " diyen Ceferin , \ " EURO 2020'yi ertelemek , ulusal ligleri ve kulüp organizasyonlarını tamamlayabilmek için tek şansımızdı . Bu konuda 55 federasyonaı tam desteğini aldık\ " ifadelerini kullandı .

\ " En İyi Yabancı Dilde Film\ " ile \ " En İyi Belgesel Film\ " kategorilerinde Oscar ödüllerine aday gösterilen Kuzey Makedonya yapımı Bal Ülkesi ( Honeyland ) filminin ana karakteri Hatice Muratova , ödülü kazanacaklarına inanıyor .
Kuzey Makedonya'nın İştip şehri yakınlarındaki Bekirli Köyü'nde yaşayan , Bal Ülkesi ( Honeyland ) filminin ana karakteri Hatice ( Hatidze ) Muratova , Sundance Film Festivali'nde kazandıkları 3 ödül ve iki dalda Oscar'a aday gösterildikten sonra film ekibi tarafından kendisine hediye edilen daha merkezi konumdaki yeni evinde mütevazi yaşantısına devam ediyor .
Filmin çekimlerinin yapıldığı eski köyü Bekirli'den merkeze yürüyerek 3-4 saatte ulaşabilen Türk kökenli Muratova , Dorfullu Köyü'ndeki yeni evinden buraya mesafenin kısalmasının mutluluğunu yaşıyor . \ " Yörük\ " yerine kendisine \ " Eski Türk\ " denilmesini tercih eden Muratova , filmin çok sayıda başar elde etmesinin ardından kavuştuğu yeni evinde daha rahat bir yaşam sürmeyi ümit ediyor .
Muratova , filmde rol almasının hikayesini , Oscar'a aday gösterilmelerini ve geleceğe dair hayallerini paylaştı .
Filmin yapımcılarının kayalarda arı yuvaları gördüğünü ve bunların ne olabileceğini etrafta soruşturduklarını aktaran Muratova , yapımcıların film çekimi için karar verdikten sonra birilerini aradığını ve görüştükleri birkaç kişi bu işi beceremeyince kendisine ulaştıklarını anlattı .
Filmde rol almasını \ " dualarının kabul edilmesi\ " olarak yorumlayan Muratova , \ " Bayramda bir dilek diledim . ' Allah'ım , bir sıkıntım oldu , biri gelse kapımı açsa da sıkıntım gitse ' dedim . Üç gün geçmedi . Ramazan Bayramı'ydı . Bir baktım , kapıyı açtılar . Şaşırdım\ " ifadelerini kullandı .
Muratova , ağabeyinin kendisine \ " arılardan bahsetmesini\ " söylediğini anlatarak , ardından birçok ilginç anı yaşadıkları film serüvenine başladıklarını söyledi .
MADDİ İMKANSIZLIKLAR NEDENİYLE BAL YAPIMINI ÖĞRENDİArılara ve bala olan sevgisinin küçüklük yıllarına dayandığını vurgulayan Muratova , maddi imkansızlıklar nedeniyle ailesinin bal satın alamadığını kaydetti .
Muratova , babasının bir kilogram bal aldığında kardeşleriyle çok fazla yeme fırsatı olmadığını belirterek , bal yapımını öğreneceğini daha küçük yaşlarında kardeşine söylediğini aktardı .
Çekimlere ilk başladıklarında korktuğunu ve utandığını , ilk iki ay çok zorluk çektiğini dile getiren Muratova , bir süre sonra kameralara alıştığını ve zamanla başarıya ulaşacaklarını hissettiğini ifade etti .
Muratova , film ekibinin kendisine başarılı oldukları takdirde yeni bir ev alacakları sözü verdiğini anımsatarak , kendisi için artık yeni evinde , yeni bir hayat başladığını vurguladı . \ " HEM SİZE HEM BİZE , YARI SANA YARI BANA\ "
REPLİĞİBelgesel filmde en çok akılda kalan ve birçok kişiyi derinden etkileyen arılara balın yarısını bırakmasıyla ilgili söylediği \ " Hem size hem bize , yarı sana yarı bana\ " repliğinin anısını da aktaran Muratova , şunları söyledi : \ " Ben bunu kendiliğimden biliyordum . Kimse bana öğretmedi . Ben nasıl kışlığımı düşünüyorsam , kış tutar da aç kalmayalım diye unumu ve tuzumu alıyorsam , onlara ( arılara ) da aynı şekilde kışlık bırakmamız lazım . \ "
Muratova , filmde de yer aldığı gibi annesinin vefatından kısa süre önce rahatsızlandığını belirterek , film ekibinin kendisine ve annesine her daim iyi davrandığını ve ilaçlarını eksik etmediğini söyledi .
Annesinin başta havalar yüzünden üşüttüğünü sandığını ama daha sonra günden güne eridiğine şahit olduğunu anlatan Muratova , \ " Annem bana , ' Kızım bu kışı zor çıkarırım ' dedi . Ben de ona , ' Kukuklar ( kuşlar ) öttüreceğiz gene ilkbaharda , çıkaracaksın kışı . İyi olacaksın inşallah ' dedim\ " şeklinde konuştu .
Muratova'nın annesinin ölümü , Honeyland belgesel filminin bir sahnesinde de yer aldı .
HATİCE'NİN \ " OSCAR\ "
UMUDUFilm sayesinde hayal bile edemeyeceği ülkeleri görme ve gezme fırsatı bulduğunu belirten Muratova , \ " Filmden sonra hayatım değişti . Özellikle de ev alındığında hayatım en çok değişti . Allah kimseyi hiçbir zaman evsiz bırakmasın\ " dedi .
Muratova , filmin yeni başarılara ulaşması temennisinde bulunarak , kendisine nasıl yardımcı oldularsa , ilerde kendisinin de başkalarına yardımcı olacağını söyledi .
İki dalda aday oldukları Oscar ödüllerine de değinen Muratova , Oscar kazanacaklarını umduğunu dile getirdi .
Uluslararası davetlerin ardından ilk kez uçağa bindiğini ve İsviçre'ye gittiğini anlatan Muratova , ilk uçak yolculuğuna dair şunları kaydetti : \ " Çok sevinçli gittim . Kuş gibi uçuyormuşçasına gittim . ' Korkmadın mı ' diye sorduklarında ' neden korkayım ' dedim . Allah yazdıysa , yerde de ölüm var havada da ölüm var . \ "
Muratova , Türkiye'de hem annesi hem de babası tarafından çok sayıda akrabası olduğunu söyledi .
CUMHURBAŞKANI ERDOĞAN'A SELAMTürkiye Cumhurbaşkanı Recep Tayyip Erdoğan'a da selam ve saygılarını dile getiren Muratova , yeni taşındığı köye cami yapılması talebinde de bulundu .
Muratova , \ " 30 hane Türk olduk . Camimiz de lazım olsun . Öyle değil mi ? Müslümanlık bilinsin , yarın öbür gün ölüm var . Dua bile bilmiyorlar . Ben biliyorum biraz dua . Küçük bir çocuğa sor , dua bilmiyor\ " ifadelerini kullandı .
Kendisini Konya'dan gelme \ " Eski Türk\ " olarak nitelendiren Muratova , röportajını da bir Rumeli türküsü ile sonlandırdı .
HONEYLAND BELGESELİ Kuzey Makedonya yapımı Honeyland belgeseli , Avrupa'da yabani arı yetiştiriciliğiyle uğraşan son kadın olan 50 yaşındaki \ " Hatice\ " karakteri üzerinden çevre ve doğal kaynakların kullanımını ele alıyor .
Yapım , doğanın döngüsüne katkı için arı yetiştiriciliğinin önemine dikkati çekiyor .
Film , ABD'nin Utah eyaletinde geçen yıl düzenlenen Sundance Film Festivali'nde \ " Uluslararası Belgesel Film\ " dalında Jüri Özel Ödülü alırken , filmin yönetmenleri Ljubomir Stefanov ile Tamara Kotevska Büyük Jüri Ödülü'ne , görüntü ekibinden Femi Daut ile Samir Luma da Jüri Özel Ödülü'ne layık görüldü .
İsviçre Kalkınma ve İşbirliği Ajansı ile Makedonya Film Ajansının destekleriyle çevre koruma programı doğrultusunda çekilen filmde , Hatice Muratova , Nazife Muratova , Hüseyin Sam , Lütviye Sam ve Mustafa Sam yer aldı .

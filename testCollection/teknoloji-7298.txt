ABD merkezli teknoloji şirketi Microsoft , ölen yakınlarınızla konuşabileceğiniz bir teknolojinin patentini aldı .
Microsoft , bilim kurgu filmlerini aratmayacak bir teknoloji için ilk adımı attı .
İngiliz Independent gazetesinde yer alan habere göre , ABD merkezli şirket hayatını kaybedenlerle konuşabildiğiniz bir teknolojinin patentini aldı .
Aynı habere göre , Microsoft'un patentini aldığı teknoloji hayatını kaybetmiş bir insanın dijital ayak izlerini mercek altına alacak .
Microsoft bu yöntem ile söz konusu kişinin görüntülerine ve ses kayıtlarına bakarak kendini geliştirdiği bir sohbet robotu sunacak .
Şirket görüntü ve derinlik bilgileri ya da video verileri aracılığıyla belirli kişilerin iki veya üç boyutlu modellerinin oluşturulabileceğini de patente dahil etti .
Bu sistemin teorik olarak kurgusal karakterlerin ya da yaşayan insanların da sohbet robotunu oluşturabileceği belirtiliyor .

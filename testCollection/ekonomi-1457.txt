Merkez Bankası Başkanı Naci Ağbal , 2021 yılının ilk Enflasyon Raporu'nu açıkladı .
Bir önceki raporda yüzde 9,4 olarak öngörülen 2021 yıl sonu enflasyon beklentisinde bir değişikliğe gidilmedi .
Ağbal , sunumunda piyasaların merakla beklediği faiz ve para politikasına ilişkin mesajında ise sıkı duruşun devam edeceğini paylaştı . \ " Faiz indirimlerine dönük bir gündemin konuşulmasının henüz çok erken olduğunu değerlendiriyoruz . Tüm faktörler belli noktaya gelene kadar sıkı para politikası devam edecek\ " şeklinde konuştu .
Türkiye Cumhuriyet Merkez Bankası Başkanı Naci Ağbal'ın ilk enflasyon raporu sunumunda sıkılaşma ve fiyat istikrarı mesajlarına devam ederken , banka ekim raporundaki tahminlerini korudu .
Ağbal'ın sunumundan satır başları şöyle : \ " 2020 yılının son çeyreğinde salgın tedbirleri küresel büyümedeki toparlanma eğilimini yavaşlattı . 2021 yılında küresel enflasyon üzerindeki risklerin ağırlıklı olarak yukarı yönlü olduğu değerlendirilmektedir . 2020 4. çeyrekte iktisadi faaliyet güçlü seyir izledi . Toparlanma sektörlerin geneline yaygınlaştı . Turizmde ise toparlanma sınırlı kaldı . Kredi genişlemesinin etkisiyle salgın döneminde parasal genişleme de gerçekleşti . Net kredi kullanımının tarihsel ortalamalarının üzerinde hızla artması , altın ithalatı ve turizm gelirlerinin gerilemesi cari işlemler açığının artmasına neden oldu . Yurtiçi yerleşiklerin mevduat dolarizasyonu artış göstermiştir . Döviz kurunun birikimli maliyet etkileri , emtia fiyatlarındaki yükseliş ve enflasyon beklentileri fiyatlama davranışlarını olumsuz etkilemeye devam etmektedir . Enflasyondaki yükselişte temel mal ve gıda grubu etkili oldu . Salgın koşulları dolayısıyla talepte yavaşlama görülen gruplarda enflasyon düşük seyretti . Çekirdek göstergelerin yıllık enflasyonu da yüksek seyretmektedir . İşlenmiş gıdada da belirgin şekilde riskler artmaktadır . Üretici enflasyonu artış eğilimini korumaktadır . Üretici fiyatları tüketici fiyatları üzerinde yukarı yönlü baskı uygulamaya devam etmektedir . Hızlı kredi genişlemesinin etkisiyle talep koşulları 2020 ikinci yarısında güçlü seyretmiş ve çıktı açığı enflasyonist etkiler göstermiştir . Toplam talep koşulları enflasyonist seviyelerde seyretmektedir . Döviz kurundan enflasyona gelen etki 2020 ikinci yarısında oldukça güçlü olmuştur . Döviz kurunda son aylarda yaşanan düşüş bu etkinin azalacağına işaret etmektedir . Uluslararası emtia fiyatlarındaki artış eğilimi girdi kanallarıyla enflasyon üzerinde yukarı yönlü bir baskı oluşturmaktadır . Bazı sektörlerdeki arz sıkıntısı da enflasyon görünümünde risk oluşturmaktadır . Ham petrol beklentisi yukarı yönlü güncellendi ve 2021 için 54,4 dolar olarak belirlendi . 2021 ENFLASYON TAHMİNİ YÜZDE 9,42021 için gıda enflasyonu tahmini 1 puan yukarı revizyonla yüzde 11,5 oldu . Bütçe açığı hedefi para politikasını destekleyecektir . Enflasyonun 2021 sonunda yüzde 9,4 olarak gerçekleşeceğini tahmin ediyoruz . Enflasyonun mevcut seviyesi ve riskler dikkate alınınca yüzde 5 hedefinden uzağız . Para politikasındaki sıkı ve ihtiyatlı duruşumuz enflasyonda yüzde 5 hedefine kadar uzun bir süre kararlılıkla sürdürülecektir . Enflasyon beklentileri ve fiyatlama davranışlarında orta vadeli hedef patikasından sapma riskine işaret etmesi durumunda önden ilave sıkılaştırma kararlılıkla yapılacaktır . Hukuk ve ekonomi alanında hükümet tarafından atılacak reform adımları , beklenti kanalıyla dezenflasyonist sürece önemli bir destek sağlayacak . Fiyat istikrarı için sabırlı ve kararlı bir mücadele sürdüreceğiz . Tüm paydaşlarla etkili bir işbirliği ve iletişim sürdüreceğiz . Bu kapsamda TÜSİAD , TOBB , TESK ve MÜSİAD'ın fiyat istikrarı çağrısı çok önemli , kendilerine teşekkür ediyorum . FAİZ İNDİRİMLERİ GÜNDEMİNİ KONUŞMAK İÇİN ERKENFaiz indirimlerine dönük bir gündemin konuşulmasının henüz çok erken olduğunu değerlendiriyoruz . Uluslararası emtia fiyatları dolayısıyla o kanaldan gelen etkilerin kalıcı olduğunu düşünürsek gerekli reaksiyonu veririz . Ancak burada sıkı para politikası ve yapısal reformlarla müdahale söz konusu olacak . Gıda enflasyonu 2021 enflasyon gerçekleşmesi üzerinde önemli bir risk oluşturmaya devam ediyor . Enflasyonla mücadelede sahiplenme konusu son derece önemli , bu konuda tüm toplum katmanları , ekonomideki tüm aktörlerin bu sürece inanması ön koşul , karar alıcıların da hedefe giderken kararlı olmaları gerekiyor . Enflasyon hedeflemesine dair bir para politikası seti uyguluyoruz . Mevcut politika setiyle yüzde 5'lik enflasyon hedefine ancak 2023'te ulaşabiliyoruz . \ "

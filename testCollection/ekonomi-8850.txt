ABD’nin Newport bölgesinde IT çalışanı James Howells , halihazırda değeri 286 milyon doların üzerinde Bitcoin içeren sabit diski 2013 yılında yanlışlıkla çöpe attı .
Howells , atık depolama alanında arama yapmasına yardımcı olmaları için belediye konseyinin Covid - 19 fonuna 71 milyon dolar bağışlama teklifinde bulundu .
Newport şehrinde yaşayan IT çalışanı James Howells , 8 yıl önce 7 bin 500 Bitcoin anahtarlarını içeren bir sabit diski yanlışlıkla çöpe atarak kazancını kaybetti .
Howells , son bir yılda Bitcoin'in yüzde 340 değerlenmesi ve şu sıralar 1 Bitcoin'in 40 binli rakamlara ulaşması ile değeri 286 milyon dolardan fazla eden diske ulaşmaya çalışıyor .
Bu nedenle bölgedeki çöp depolama alanında arama yapmak için Newport Belediye Kent Konseyi'nden izin çıkmasını bekliyor .
Newport belediyesi 2013 yılında merkezi çöp kutuları dolduğu zaman bu kutulara bir seri numarası atıyor , bunları depolama alanına götürüp gömüyordu .
Yerel gazetelerden South Wales Argus’a konuşan Howells , umudunu buna bağlıyor .
' ÇEVREYE ZARAR VEREBİLİR'Belediye ise konuyla ilgili yaptığı açıklamada , bu sabit diskinin orada olup olmadığının garantisi dahi bulunmadığını ve atıkları yüzeye çıkarmanın çevreye vereceği zarar vereceğini belirtti .
Çevreye zarar vermeden arama yapılabileceğini söyleyen Howells ise , \ " Belediye yetkilileriyle görüşüp hazırladığımız planı onlara sunmak istiyorum . Bu projeyi desteklemeye razı olan bir fon buldum . Sadece belli bir alanı taramak istiyoruz . O bölgeyi hava geçirmeyecek şekilde kapatacağız . Çevreye gaz sızmayacak . Bu işin maliyeti için gereken parayı ortak bir hesaba koymaya razıyız . Olur da düzgün bir iş yapmazsak yaptığımız işin masrafını belediye ödemek zorunda kalmayacak” dedi . ' COVİD - 19 FONUNA BAĞIŞLANSIN'Çöplerin depolandığı alanda arama yapmak için Newport Belediye Kent Konseyi'nden izin çıkmayınca farklı bir yol denemeye karar veren Howells , eğer diske ulaşabilirse şehrin Covid - 19 fonuna 71 milyon dolar bağışlama teklifinde bulundu . Howells bu teklifi hakkında “Şu sıralar maddi zorluk yaşayan çok fazla insan var ve bu paranın o insanlara bir yardımı dokunabilir . Böylece parayı iyi bir amaç için kullanmış oluruz . İşin detayları henüz belli değil ama ana fikir şu : Para yardımı isteyen herkesin tek bir başvuru hakkı olacak ve herkese hiçbir şart aranmadan para verilecek\ " şeklinde konuştu .
DÜNYADAKİ KRİPTO PARALARIN YÜZDE 20’Sİ KAYIPKripto para veri şirketi Chainalysi araştırmasına göre ise , dünya genelinde var olan kripto paraların yüzde 20’sinin cüzdanlara ve disklere erişimin kaybedilmesi sebebiyle kayıp olduğu belirtildi .

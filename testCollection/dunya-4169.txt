Güney Sudan'da bir yolcu uçağının kalktıktan kısa bir süre sonra düşmesi sonucu çok sayıda kişinin hayatını kaybettiği bildirildi .
Son dakika haberi !
Cuba Uluslararası Havalimanı Direktörü Kur Kuol , AA muhabirine yaptığı açıklamada , Jonglei eyaletinin Peiri bölgesinde South Supreme Hava Yollarına ait yolcu uçağının düştüğünü belirtti .
Uçağın yerel saatle 17.00 sıralarında havalandığını ve kalkıştan çok kısa bir süre sonra düştüğünü aktaran Kuol , kaza nedeninin henüz tespit edilemediğini dile getirdi .
Kazada çok sayıda kişinin öldüğünü ifade eden Kuol , ölü sayısının henüz net olarak bilinmediğini vurguladı .
Yerel medyada , kazada 10 yolcu ve 2 pilotun hayatını kaybettiği bilgisi yer aldı .
Aynı hava yolu şirketinin daha önce de bir uçağı benzer şekilde kaza yapmıştı .
Şirket , kazaya ilişkin henüz açıklama yapmadı .

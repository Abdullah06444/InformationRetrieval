KOSGEB'in geri ödemeli olarak sağlanacak destekleriyle erken ödemeleri KOBİ'lerin finansmana erişiminin kolaylaştırılması amacıyla teminatlı veya teminat alınmaksızın verilebilecek .
Bakanlıklara Bağlı , İlgili , İlişkili Kurum ve Kuruluşlar ile Diğer Kurum ve Kuruluşların Teşkilatı Hakkında Cumhurbaşkanlığı Kararnamesi'nde Değişiklik Yapılmasına Dair Cumhurbaşkanlığı Kararnamesi , Resmi Gazete'de yayımlanarak yürürlüğe girdi .
Buna göre , Küçük ve Orta Ölçekli İşletmeleri Geliştirme ve Destekleme İdaresi Başkanlığı'nın ( KOSGEB ) geri ödemeli olarak sağlanacak destekleriyle erken ödemeleri , İcra Komitesi tarafından belirlenen usul ve esaslar doğrultusunda teminatlı veya teminat alınmaksızın verilebilecek .
Böylelikle , KOBİ'lerin finansmana erişimi kolaylaştırılmış olacak .
Ayrıca , Türk Standardları Enstitüsü ( TSE ) tarafından hazırlanan standartları kabul eden Teknik Kurul üyelerine ayda 2'den fazla , yönetim kurulu başkan ve üyelerine de ayda 3'ten fazla olmamak üzere her bir toplantı için huzur hakkı ödenecek .
TSE'de özel bilgi ve uzmanlık gerektiren işler , ilgili mevzuat kapsamında vekalet veya istisna sözleşmesiyle danışman ve uzmanlara gördürülebilecek .

Salko Usta 1975’te 16 metrekarelik bir atölyede , bin Euro sermaye ile bebek arabası üreterek başladı ‘Salcano’nun yolculuğuna .
Türkiye’de en çok satılan , yurtdışında birçok ülkeye ihracat yapan , hatta Amerikan Ordusu’na bisiklet temin eden Salcano markasının bu uzun soluklu başarı hikayesi şimdi ise , çocukları tarafından devam ettiriliyor .
Küçükken birçok çocuğun hayallerini süsleyen , hatta karne hediyesi olarak rüyalara giren , büyüyünce de unutulmayan , İstanbul Adaları deyince akla ilk gelenlerden biridir ‘bisiklet’ .
Türkiye’de öyle bir bisiklet markası var ki , sadece çocukların hayallerini gerçeğe dönüştürmekle kalmıyor , bir spor dalı olarak bisiklet yarışlarını birinci sıradan destekliyor , ihracat payıyla ülke ekonomisine destek sağlıyor , hatta dünyanın en büyük güçlerinden biri olan Amerika’nın askeri üslerinde bile kullanılıyor .
Pazardaki en büyük Türk markalarından biri olan Salcano Bisiklet’in başarı öyküsünü , Salko Usta’nın oğlu , Salcano Bisiklet’in Yönetim Kurulu Üyesi Bayram Akgül anlattı .
YÜRÜTEÇTEN BİSİKLETE Şu an 16 bin metrekare olan ve Arnavutköy’de Salcano marka bisiklet ve motosikletler üreten fabrikanın temelleri 1975’te baba Salih Akgül , nam - ı değer Salko Usta tarafından 16 metre kare bir atölyede bin Euro’luk sermaye ile atılmış .
Başta çocuk gereçleri , yürüteç , puset , pazar arabası gibi ürünler üreten firma daha sonra 3 tekerlekli bisikletler üretimine geçmiş .
1985’te zincirli bisiklet üretmeye başlayan firma , 1988’de BMX türü bisikleti , 1989’da da ilk dağ bisikletlerini piyasaya sürerek ürün yelpazesini genişletmiş .
AMERİKAN ORDUSU SALCANO İLE PEDAL ÇEVİRİYOR Salcano artık yılda yaklaşık 180 bin bisiklet üretiyor .
Bunun yaklaşık 100 bini iç pazarda satışa sunulurken , 80 bin kadarı da yurt dışına ihraç ediliyor .
İhracat yapılan ülkelerin başında İngiltere , Irak , Tunus , Fas geliyor .
Hatta Salcano bisikletlerinin pedalları Amerikan Ordusu’nun üslerinde de çevriliyor .
Büyük üslerde ulaşım amaçlı kullanılmak üzere , Amerikan askerlerine ve ailelerine hizmet veren ve Army Air Force Exchange Service ( AAFES ) adı verilen kantinlerde satılıyor .
Baba Salih Akgül’den işleri devralan ikinci kuşak üyelerinden biri de şirketin Yönetim Kurulu Üyesi Bayram Akgül .
Askerliğini 1996 yılında Adana’da bulunan İncirlik Üssü’nde yapan Akgül’e , askerlik döneminde böyle bir anlaşmanın hayalini kurup kurmadığını sorduğumuzdaysa ‘Keşke buraya bisiklet temin edebilsek diye içimden geçirmiştim .
İncirlik Üssü’nde askerliğini yapmış biri olarak şu an oralara bisiklet satıyor olmak ayrı bir gurur kaynağı . ’ diyor .
SANCAK’TAN İSTANBUL’A Akgül ailesinin İstanbul’a uzanan yolculuğu Sancak’ta başlıyor .
Üç teşebbüsten sonra 1963 yılında İstanbul’a göç eden baba Salih Akgül , hala firmada aktif bir şekilde görev alsa da işleri çoğunlukla çocukları Yusuf , Bayram ve Mürüvet Akgül yönetiyor .
Salcano Bisiklet , Balkan ülkelerine de ihracat yapıyor .
Bosna Hersek , Sırbistan ve Karadağ’ın da ayaklarını yerden kesen firma , Balkanlar’da yapılan spor organizasyonlarına ve oradaki takımlara da destek veriyor .
Geçtiğimiz yıl düzenlenen ve 2 kıta , 4 ülke , 13 yarışı kapsayan Salcano MTB Balkan Şampiyonası , markanın dünyaya açılması bakımından taşıdığı önemin yanı sıra , Balkanlar’daki kardeşliği de pekiştiren bir organizasyon olarak tarihteki yerini aldı .
SPORA TAM DESTEK Salcano markası , geçtiğimiz ay yapılan 49. Cumhurbaşkanlığı Türkiye Bisiklet Turu’nun da sponsorlarından biriydi .
Turun birinci gelen ismi ise , sponsorluğu Salcano tarafından üstlenilen Konya Torku Şekerspor’lu Mustafa Sayar oldu .
Bayram Akgül , bu başarının onlar için çok büyük bir gurur kaynağı olduğunu söylüyor .
Londra Olimpiyatları’nda hem Türk , hem Sırbistan Milli Takımı’nın sponsoru olan Salcano Bisiklet , 2016 Rio Olimpiyat Oyunları’na hazırlanan Türk takımına da destek oluyor .
Firma , Türkiye’nin Rio’ya katılması için yapılan çalışmalarda ellerinden gelenin en iyisini yapacağını belirtiyor .

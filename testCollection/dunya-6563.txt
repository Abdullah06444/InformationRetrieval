ABD aşısı Moderna’nın da kısa zaman içerisinde acil kullanım izni almasıyla ABD’de iki aşı yakın zamanda aktif olarak kullanılmaya başlanacak .
CNBC’nin haberinde , ABD’de bulunan Riskli Temas Öncesi Önleyici Tedavi ( Prep ) yasasına göre , Pfizer - Biontech ve Moderna gibi şirketlerin aşılarını olan kişiler eğer istenmeyen bir durumla karşılaşırsa yasalar gereği herhangi bir sonuç alamayacak .
Dünyada corona virüsten en çok etkilenen ülke olan ve yaklaşık 350 bin kişinin hayatını kaybettiği ABD’de corona virüs aşılama işlemleri hafta başında başladı .
Çeşitli yan etkiler tespit edilen aşı son sürat uygulanmaya devam ederken ABD’li avukatlardan aşı sonrasında oluşabilecek sorunlarla ilgili bir açıklama geldi .
CNBC’ye konuşan ABD’li avukatlar , corona virüs aşısı olanlarda oluşabilecek komplikasyonlar sonrasında aşı olanların yasalar gereği herhangi bir hak elde edemeyeceğini açıkladılar .
Dallas’lı avukatı Rogge Dunn , " Kapsamlı bir dokunulmazlık yasasının çıkarılması ihtimali çok az . Federal hükümet ilaç şirketlerinin yasal olarak sorumluluk almamasına olanak sağlıyor " ifadelerini kullanırken corona virüs aşısından zarar görecek kişilerin ABD mahkemelerine başvurup kimseyi suçlayamayacağını belirtti .
SON 10 YILDA ZARAR GÖREN HASTALARIN YÜZDE 6’SI ÖDEME ALDIABD Gıda ve İlaç Dairesi ( FDA ) tarafından yetki alan herhangi bir ilaç ve aşı ile ilgili kişilerin dava açma haklarının olmadığının altı çizilirken ABD kongresi bu yasaya karşılık FDA’nın onayladığı bir aşı yüzünden zarar gören kişilere tıbbi yardım ödemeleri için bir fon oluşturdu .
ABD’li avukatlar ise son on yılda açılan davaların sadece yüzde 6’sına fon tarafından ödeme yapıldığını belirttiler .
BÖYLECE HÜKÜMET AŞILARI DAHA UYGUNA ALIYORŞubat ayında , Sağlık ve İnsan Hizmetleri Sekreteri Alex Azar Kamuya Hazırlık ve Acil Durumlara Hazırlık Yasası'nı işleme almıştı .
2005’te çıkarılan yasaya göre ‘kasıtlı suistimal’ olmadığı sürece kişilerin kritik tıbbi malzeme üreten ve dağıtan şirketlere dava açılamıyor .
Bu yasanın 2024’e kadar geçerli olduğu belirtilirken Avukat Rogge Dunn , " ABD şirketlere bir an önce aşı geliştirin diyor . Fakat insanlara herhangi bir durum olduğunda şirketlerin yanında yer alıyor . Bu da hükümetin daha uygun fiyata aşı almasını sağlıyor . Şirketleri bir nevi olası tazminattan koruyarak pazarlık yapıyor " ifadelerini kullandı .

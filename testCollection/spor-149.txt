Fenerbahçe'nin yeni transferi Londra'dan İstanbul'a geldi . Mesut Özil ilk açıklamasında , \ " Bir rüya benim için de gerçekleşiyor\ " dedi .
Fenerbahçe'nin transfer görüşmelerine başladığını duyurduğu Mesut Özil , özel uçakla Londra'dan İstanbul'a geldi .
Atatürk Havalimanı Genel Havacılık Terminali'ne inen uçaktan ailesiyle birlikte çıkan Mesut Özil'i , Fenerbahçe yönetim kurulu üyeleri Mustafa Kemal Danabaş ve Selahattin Baki ile Fenerbahçe Sportif Direktörü Emre Belözoğlu karşıladı .
Londra'da iki kez Covid - 19 testi uygulanan ve 4 gün evinde karantinada kalan Mesut Özil , Sağlık Bakanlığı'nın kuralları gereği İstanbul'da karantinada kalacak . \ " BİR RÜYA BENİM İÇİN DE GERÇEKLEŞİYOR\ "
Atatürk Havalimanı Genel Havacılık Terminali'ne inen Mesut , FBTV'ye yaptığı açıklamada , \ " Çok heyecanlıyım . Çünkü ben her zaman Fenerbahçeliyim . Sadece Fenerbahçe için değil , benim için de bir rüya benim için de gerçekleşiyor . Formayı giymeyi bekliyorum , takım arkadaşlarımla inşallah başarılı oluruz . Heyecandan başka bir şey diyeceğim yok . İnşallah her şey güzel olacak , hayırlısı olsun\ " ifadelerini kullandı .
Fenerbahçe taraftarının kendisine desteğiyle ilgili olarak ise , \ " Allah razı olsun onlardan . Her zaman beni destekliyorlar . Fenerbahçeli olarak her zaman biliyoruz ne kadar büyük camia olduğunu . Yine gösterdiler . Çok mutluyum , inşallah teşekkürlerimi onlara sahada sunarım . Hayırlısı olsun\ " şeklinde konuştu .
Mesut Özil'i havalimanında karşılayan Fenerbahçe Sportif Direktörü Emre Belözoğlu ise şunları söyledi : \ " Ümit ederim , Mesut için ve Fenerbahçe için hayırlı bir süreç olur . Hem kendisine hem ailesine memleketlerine , evlerine hoş geldiler diyorum . Mesut için söylenecek çok fazla söz var ama benim söyleyeceklerim sanırım tüm büyük Fenerbahçe camiasının ortak düşünceleri olacak . Mesut'un çocukluğunun hayali , tüm Fenerbahçeliler'in de rüyası inşallah gerçekleşecek . İnşallah beraberce nice kupalar kazanacağımız seneler yaşarız . Mesut ülke futbolunun , dünya futbolunun gördüğü en büyük yıldızlardan biri . Taraftarımız müsterih olsunlar , iyi bir takımımız var , Mesut'un da gelmesiyle inşallah çok güzel günler , çok büyük kupalar kazanacağız . Önümüzde 2-3 günlük süremiz var , Ondan sonra gerekli açıklamaları hep beraber yaparız . \ "
MESUT ÖZİL NTV'NİN SORULARINI YANITLADI

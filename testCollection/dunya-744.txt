Brezilya'da yeni coronavirüs varyantının ortaya çıkmasıyla salgın tablosu ağırlaştı .
Ülkede günlük can kaybı sayısı yeni bir rekor kırdı .
Bir günde bin 972 kişi virüs nedeniyle hayatını kaybetti .
Ülkenin en büyük 15 şehrinde yoğun bakım ünitelerindeki doluluk oranı yüzde 90'lara çıktı .
Uzmanlar , salgın tedbirleri yeterince uygulanmadığı için Brezilya'nın yeni varyantların ortaya çıktığı açık hava laboratuvarına dönüştüğü uyarısında bulunuyor .
Halihazırda ülkede ortaya çıkan P. 1 varyantı salgın tablosunu daha da kötüleştirmiş durumda .
İlk kez Amazon bölgesindeki Manaus kentinde ortaya çıkan ve iki kat bulaşıcı olan P. 1 varyantı nedeniyle vakalar hızlı bir artış gösterdi .
Dünyada ABD ve Hindistan'dan sonra en fazla vakaya sahip olan ülkede sağlık sistemi çökme noktasında .
Geçen haftaya göre vakalarda yüzde 38'lik bir artış kaydedildi .
Günlük vaka sayısı 70 bin'i aştı .
27 eyaletin 25'inin başkentinde , yoğun bakım ünitelerindeki doluluk oranı yüzde 80'e ulaştı .
Hatta Rio de Janeiro , Brasilia ve São Paulo'da doluluk oranı yüzde 90'nın üzerinde .
Porto Alegre ve Campo Grande kentlerindeyse yoğun bakım üniteleri tamamen doldu .
Can kayıpları da hızlı bir yükselişte . bir günde virüsten bin 972 kişi hayatını kaybetti .
Günlük ölüm rekoru kırıldı .
Virüsten toplam ölenlerin sayısı 269 bin'e yaklaşıyor .
Brezilya , ABD'den sonra salgında en çok kayıp veren ikinci ülke konumunda .
Bu tablo , Brezilya Devlet Başkanı Jair Bolsonaro'nun tutumuna bağlanıyor .
Corona virüsü hafif bir gribe benzeten Bolsonaro , karantina tedbirlerine de karşı çıkıyor .
Bu nedenle ülke genelinde etkili tedbirler alınamıyor .

Kısa çalışma ödeneği ile işten çıkarma yasağının süresini 2 ay daha uzatan Cumhurbaşkanı kararı Resmi Gazete'de yayımlandı .
Kararla , işten çıkarma yasağı 17 Kasım'dan itibaren 2 ay uzatıldı .
Kısa çalışma ödeneği uygulamasında ise daha önce uzatılan süre 30 Ekim'de sona eriyordu .
Son dakika haberi !
Yeni tip corona virüs ( Covid - 19 ) salgınında kısa çalışma ödeneğinin verilmesine ve İş Kanunu uyarınca çalışanın iş akdinin feshinin kısıtlanmasına ilişkin düzenlemelerin süresi 2 ay daha uzatıldı .
Konuya ilişkin Cumhurbaşkanı Kararları , Resmi Gazete'de yayımlanarak yürürlüğe girdi .
Kısa çalışma ödeneğinin süre uzatımına ilişkin karara göre , 47 Sayılı İşsizlik Sigortası Kanunu'nun geçici 23. maddesinde belirtilen esaslar çerçevesinde , yeni tip koronavirüs nedeniyle dışsal etkilerden kaynaklanan dönemsel durumlar kapsamında zorlayıcı sebep gerekçesiyle 30 Haziran 2020'ye kadar kısa çalışma başvurusunda bulunan iş yerleri için kısa çalışma ödeneğinin süresi , 30 Haziran 2020 tarihli 2915 sayılı Cumhurbaşkanı Kararı ile uzatılan 2 aylık süreden sonra başlamak üzere 2 ay daha uzatıldı .
İŞTEN ÇIKARMA YASAĞINA İLİŞKİN DÜZENLEMEİş Kanunu'nun geçici 10. maddesinin birinci ve ikinci fıkralarında belirtilen süreler de 17 Kasım 2020'den itibaren 2 ay uzatıldı .
Söz konusu fıkralarda , her türlü iş veya hizmet sözleşmesinin , ahlak ve iyi niyet kurallarına uymayan haller ve benzeri sebepler , iş veya hizmet sözleşmelerinde sürenin sona ermesi , iş yerinin herhangi bir sebeple kapanması , faaliyetinin ve işin sona ermesi halleri dışında işveren tarafından feshedilemeyeceği düzenleniyor .
Fıkralarda ayrıca maddenin yürürlüğe girdiği tarihten itibaren 3 aylık süreyi geçmemek üzere işverenin işçiyi tamamen veya kısmen ücretsiz izne ayırabileceği , bu kapsamda ücretsiz izne ayrılmanın , işçiye haklı nedene dayanarak sözleşmeyi fesih hakkı vermeyeceği belirtiliyor .

Corona virüs tedbirleri kapsamında ilk dönemin büyük bölümünde uzaktan eğitim modeliyle devam eden öğrencilerin tamamlanmayan sınavları okullarda yüz yüze yapılacak .
Yüz yüze sınavlarla ilgili açıklamalarda bulunan Milli Eğitim Bakanı Ziya Selçuk sınavların ertelenmeyeceğini bildirdi .
Peki Lise sınavları yüz yüze ne zaman yapılacak ? işte ayrıntılar .
Liselerin tüm sınıf seviyelerinde geçtiğimiz döneme ilişkin yapılamayan sınavların takvimi , 1 Mart 2021 tarihinden itibaren 2 haftayı geçmeyecek şekilde eğitim kurumunda yer alan zümre başkanları kurulunca belirlenip planlanacak .
Eğitim kurumu müdürlüklerince gerekli tedbirler alınarak sınavların uygulanması sağlanacak ve birinci döneme ilişkin tüm iş ve işlemler 19 Mart 2021 Cuma gününe kadar e - Okul sistemine işlenerek tamamlanacak .
Geçtiğimiz dönem yapılamayan sınavların içeriği , 1 Kasım 2020 tarihine kadar işlenen konular ile sınırlı tutulacak .
Her bir sınav , atölyelerdeki uygulama sınavları gibi zorunlu haller dışında , bir ders saati süre verilerek uygulanacak ve sınav soruları , bu süreye uygun olarak hazırlanacak .
Bir gün içerisinde her bir öğrenci için 2 dersten , zorunlu hallerde en fazla 3 dersten sınav yapılabilecek .
Sınav tarihleri , en az bir hafta önceden öğrencilere duyurulacak ve e
- Okul sistemine işlenecek .
Sınavlar , COVID - 19 salgını kapsamında başta temizlik , maske ve fiziki mesafe kuralları olmak üzere alınan diğer tüm önlemlere uygun şekilde yapılacak .
ZİYA SELÇUK'TAN AÇIKLAMAMilli Eğitim Bakanı Ziya Selçuk , sosyal medya hesabında yaptığı açıklamada , öğrencilere seslendi .
Selçuk , öğrencilerin seslerini duyduğunu ve paylaşımlarını okuduğunu , salgın döneminde kararları , eğitimciler ve hekimlerle birlikte oluşturduklarını söyledi .
Bakan Selçuk yüz yüze sınavlarla ilgili olarak \ " Neyin riskli , neyin gerekli olduğu konusunda verilere dayalı olarak ortak görüş geliştiriyoruz . Bu görüşmeler neticesinde , köy okullarımız ve ana okullarımız yüze yüze eğitime çoktan başladı . 1 Mart'ta ilkokul 1 , 2 , 3 , 4'üncü sınıf öğrencilerimizle 8 ve 12'nci sınıf öğrencilerimiz de yüz yüze eğitimlerine başlıyor . Sizlerin de sadece sınavlarınızı yüz yüze gerçekleştirebilmemiz için salgın tedbirleri noktasında tüm hazırlıklarımız tamam . \ " ifadelerini kullandı .
SINAVLAR İPTAL EDİLECEK Mİ ?
Milli Eğitim Bakanı Ziya Selçuk , öğrencilere seslenerek , \ " Sınavlarınızda bugün yapılacak bir erteleme , yakın zamanda çalışma yükünüzü daha fazla artıracaktır . Gelecek yıllara sorun biriktirmemek için zamanında çalışmak bu yüzden çok kritik\ " ifadelerini kullandı .

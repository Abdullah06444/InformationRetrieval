Kaliforniya'da Covid - 19'un daha tehlikeli yeni bir türünün bulunduğu iddia edildi .
ABD’nin Kaliforniya eyaletinde yeni tip corona virüsün ( Covid - 19 ) daha bulaşıcı ve tehlikeli bir türünün tespit edildiği öne sürüldü .
Kaliforniya San Francisco Üniversitesi'nden bilim insanlarının yaptığı yeni bir araştırmada , Covid - 19’un daha fazla bulaşıcı ve şiddetli hasta edici yeni bir varyantının bulunduğu belirtildi .
Söz konusu araştırma ekibinin , 1 Eylül 2020-29 Ocak 2021'ta eyaletin 44 bölgesinden 2 bin 172 test örneği üzerinde yaptıkları inceleme sonucu Covid - 19’un yeni türüne rastladıkları kaydedilen araştırmada , \ " B. 1.427 / B. 1.429\ " veya \ " 20C / L452R\ " adı verilen yeni türün İngiltere ve Güney Amerika’da ilk kez ortaya çıkan Covid - 19 varyantlarından farklı bir mutasyon modeli sergilediğine dikkat çekildi .
Araştırmanın yazarlarından Kaliforniya San Francisco Üniversitesi Laboratuvar Tıbbi Profesörü Dr. Charles Chiu , Fox Haber’e yaptığı açıklamada , bulgulardan dolayı endişeli olduğunu belirterek \ " Ancak şu an panik yapmıyorum . Bunu daha fazla araştırmalıyız\ " ifadelerini kullandı .
San Francisco halk sağlığı yetkilileri tarafından ön incelemesi devam eden araştırma sonucunun ileriki günlerde yayımlanacağı bildirildi .
Covid - 19 bilgilerini derleyen John Hopkins Üniversitesi verilerine göre , Kaliforniya , 3 milyon 543 binden fazla vaka , 50 bine yaklaşan can kaybı ile ülkede salgından en fazla etkilenen eyalet konumunda bulunuyor .
MUTASYONLU VİRÜS YAYILIYOR

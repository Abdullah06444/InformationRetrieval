Kamu bankaları tüm ATM’leri tek bir ATM’de toplama kararı aldı .
Buna göre Ziraat Bankası , Halkbank , Vakıfbank , Ziraat Katılım , Vakıf Katılım , PTTBank ve Emlak Katılım ocak ayı içerisinde protokol imzalayacak .
Proje ile yıllık 1 milyar lira tasarruf beklenirken Türkiye geneline 15 binin üzerinde ATM konulacak .
Ortak kullanımda müşterilerden komisyon ve masraf ücreti alınmayacak .
Tüketicilerin finansal işlemler noktasında artık en fazla kullandığı araçların başında ATM’ler geliyor .
Her ne kadar pandemi etkisiyle bankaların dijital kanallarındaki hareketlilik artsa da ATM’ler hala çoğu vatandaş için bankacılık işlemlerinde ilk fiziki tercih noktası olmayı sürdürüyor .
MALİYET YÜKSEKAncak ATM’ler bankalar için ayrıca bir maliyet oluşturuyor .
Bu maliyetin en büyük kısmını , ilk yatırım tutarı ve kira alsa da devamındaki lisans , yazılım , bakım , temizlik ve enerji giderleri de önemli bir yer tutuyor .
Sektör kaynaklarından edinilen bilgilere göre , maliyetlerde tasarruf oluşacak büyük bir proje hayata geçiyor .
Buna göre kamu bankalarının tüm ATM’leri tek bir noktada toplanacak .
1 MİLYARLIK TASARRUFHürriyet gazetesinden Emre Eser'in haberine göre , Ziraat Bankası , Halkbank , Vakıfbank , Vakıf Katılım , Ziraat Katılım , PTTBank ve Emlak Katılım'a ait farklı ATM’ler artık tek bir cihaz üzerinden hizmet verecek .
Bankalara ait ATM’lerde daha önce kendi tasarımları kullanılıyordu ancak yeni proje ile ATM’ler üzerinde ortak bir tasarım var .
Yıllık bir 1 milyar liralık tasarruf sağlanması hesaplanan proje için bankalar bu ay bir protokol imzalayacak .
Bu doğrultuda ilk etapta Türkiye genelinde 15 bin noktaya ortak ATM’lerden yerleştirilecek .
ÜÇ BANKA EŞİT HİSSEDARKısa adı TAM olan ‘Türkiye’nin ATM Merkezi Projesi’nin gerisinde Bileşim Finansal Teknolojiler ve Ödeme Sistemleri AŞ yer alıyor .
Şirketin İstanbul Ticaret Odası’na kaydı 1995’te yapıldı .
Ziraat Bankası’nın iştiraki olarak kurulan şirketin şimdilerde kayıtlı sermayesi 145 milyon TL .
Tek ortaklı bir yapıya sahip olan şirkette yeni ortaklık yapısı ile birlikte unvan değişikliğine de gidilmiş .
Kayıtlara göre şirkete , Ziraat Bankası , Türkiye Vakıflar Bankası ve Halk Bankası yüzde 33.33 ile eşit paya sahip durumda .
KOMİSYON VE MASRAF ÜCRETİ ALINMAYACAKKamu bankaları daha önce yaptıkları işbirlikleri kapsamında kendi ATM’lerinin kullanımı noktasında komisyon almayı durdurmuştu .
Bu proje kapsamında bu işbirliğine katılan bankaların sayısı artarken aynı zamanda tüm işlemlerden alınan komisyon ve işlem ücretleri de kaldırıldı .
Tüketicilerin ortak ATM’lerde yapacağı işlemler ücretsiz olacak .

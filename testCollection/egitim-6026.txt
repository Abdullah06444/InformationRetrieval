Milli Eğitim Bakanlığı ( MEB ) , Liselere Geçiş Sistemi ( LGS ) kapsamında yapılacak merkezi sınava girecek öğrenciler için şubat ayı örnek soru paketini öğrencilerin kullanımına açtı .
MEB'den yapılan açıklamaya göre ; şubat ayı örnek soruları ile beraber bugüne kadar 970 örnek soru 8'inci sınıf öğrencileri ile paylaşılmış oldu .
Şubat ayı örnek sorularında , Türkçe , matematik , fen bilimleri alanlarından 10'ar , T. C. İnkılap Tarihi ve Atatürkçülük , din kültürü ve ahlak bilgisi ile İngilizce alanlarından 5'er soru olmak üzere toplam 45 soru yer aldı .
Örnek soruların , 6 Haziran 2021'de gerçekleştirilecek LGS'ye yönelik olarak öğrencilere destek sağlamak amacıyla her ay yayımlanmaya devam edeceği bildirildi .
Bu yılki ilk örnek soru paketi 2 Aralık 2020 , ikinci örnek soru paketi ise 6 Ocak'ta 8’inci sınıf öğrencileri ile paylaşılmıştı .
LGS'ye yönelik , 2018 - 2019 eğitim ve öğretim yılından beri her ay örnek sorular yayımlanmaya devam ediyor .

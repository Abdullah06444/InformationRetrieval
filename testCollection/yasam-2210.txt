Harvard Üniversitesi'nde eğitim alan ve corona virüs nedeniyle problemli bir süreç geçiren oyuncu Ece Hakim , Türkiye'ye dönüyor .
Eşkıya Dünyaya Hükümdar Olmaz dizisinde oynarken 2016'da Harvard Üniversitesi'ni tam burslu olarak kazanan ve ABD'de eğitim alan Ece Hakim , Türkiye'ye dönmek için gün sayıyor .
Salgın nedeniyle bir yıldır ailesinin yanına gelemeyen Hakim , bir hafta sonra gurbetin biteceğini ifade etti .
22 yaşındaki Hakim şu ifadeleri kullandı : \ " Corona yüzünden bir yıldır Türkiye’ye dönemedim . İnsanların ' ev'lerine sığındıkları bu dönemde benim ' ev'im diye benimseyebileceğim fiziksel bir alanım olmadı . Şimdi bir yılın ardından Türkiye’ye dönmeme bir hafta kalmışken , bana kendimi ev gibi hissettiren yerleri ve insanları hatırlamak istedim . \ "

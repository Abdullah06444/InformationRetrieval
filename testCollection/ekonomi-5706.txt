TCMB Beklenti Anketi'nde yıl sonu enflasyon beklentisi yüzde 11,23'ten yüzde 11,54'e yükseldi .
Ankete katılanların yıl sonu dolar / TL beklentisi ise 7,95. İşte ayrıntılar .
Türkiye Cumhuriyet Merkez Bankası , piyasa beklentilerinin derlendiği Beklenti Anketi'ni yayımladı .
TCMB'nin düzenlediği Mart ayı Beklenti Anketi'nde yıl sonu enflasyon beklentilerinde yükseliş yaşandı .
Cari yıl sonu tüketici enflasyonu ( TÜFE ) beklentisi bir önceki anket döneminde yüzde 11,23 iken , bu anket döneminde 11,54 oldu .
12 ay sonrası TÜFE beklentisi bir önceki anket döneminde yüzde 10,36 iken , bu anket döneminde yüzde 10,47 oldu .
24 ay sonrası TÜFE beklentisi ise aynı anket dönemlerinde sırasıyla yüzde 9,03 ve yüzde 9,18 olarak gerçekleşti .
DOLAR / TL ÖNGÖRÜSÜ 7,95Cari yıl sonu döviz kuru ( ABD Doları / TL ) beklentisi bir önceki anket döneminde 7,79 TL iken , bu anket döneminde 7,95 TL oldu .
12 ay sonrası döviz kuru beklentisi ise bir önceki anket döneminde 7,94 TL iken , bu anket döneminde 8,20 TL olarak gerçekleşti .
BÜYÜME BEKLENTİSİ YÜZDE 4,4GSYH 2021 yılı büyüme beklentisi bir önceki anket döneminde yüzde 4,1 iken , bu anket döneminde yüzde 4,4'e yükseldi .
GSYH 2022 yılı büyüme beklentisi ise bir önceki anket döneminde yüzde 4,3 iken , bu anket döneminde yüzde 4,2'e indi .

Türkiye’nin en büyük radyo grubu olan Doğuş Yayın Grubu’na yeni bir radyo daha eklendi .
Eylül başından bu yana test yayınlarını sürdüren NTV Spor Radyo 87.7 frekansından yayına başladı .
NTV Spor Radyo'yu internet üzerinden ntvsporradyo . com adresinden de dinleyebilirsiniz .
İSTANBUL - Sadece futbolda değil , spora dair her alanda yayın yapacak olan NTV Spor Radyo , \ " Sporun Sesi\ " sloganıyla yayına geçti .
NTV Spor Radyo 87.7 , NTV Spor televizyonunun spor yayınlarındaki deneyimini , saygınlığını , konusunda uzman güçlü kadrosunu ve programlarını radyoya taşıyacak , kendi özgün programlarını hazırlayacak .
87.7 frekansından İstanbul’da yayın yapan NTV Spor Radyo , Turksat 3A uydusu , Sipru platformu , ntvsporradyo . com ve Sipru ile iPhone'dan dinlenebilecek .
NTV SPOR ŞİMDİ HER YERDE NTV Spor kanalının sevilen sunucuları ve programları NTV Spor Radyo 87.7 ile şimdi her yerde .
Evde , iş yerinde , arabada , sokakta , havada , denizde , sahilde , cepte her yerde sporseverler 24 saat spordan habersiz kalmayacak .
Futboldan at yarışlarına , basketboldan voleybola NTV Spor Radyo , sporun tüm dallarından haberleri , sonuçları , anlatımları , yorumları aktaracak .
NTV SPOR PROGRAMLARI RADYODA NTV Spor kanalınının beğenilen programları ; Ercan Taner’in sunduğu ödüllü yarışma ‘’5’te 5’’ , her sabah Murat Caner’in sunduğu spor aktüel ‘’7 / 9’’ , Burcu Esmersoy’un ‘’Spor Cafe’’si , her hafta maçların ardından Rıdvan Dilmen ve Güntekin Onay ile ‘’%100 Futbol’’ , Güntekin Onay , Ersin Düzen ve Mert Aydın’ın Avrupa ve Dünya’dan futbolu konuştuğu ‘’Gol’’ radyodan da dinlenecek .
Yine Fuat Akdağ ile Rıdvan Dilmen’in sunduğu , haftanın " en " lerinin belirlendiği ekranların en eğlenceli spor programı ‘’Not Defteri’’ , maçları oynanmadan önce konuşan program Ercan Taner , Sergen Yalçın , Mustafa Doğan ile ‘’Maç Toplantısı’’ , Fuat Akdağ ile Mehmet Demirkol’un her sabah gazete başlıkları ve köşe yazılarından yola çıkarak gündemi konuştuğu ‘’Spor Servisi’’ sporsevserleri radyoya bağlayacak programlar olacak .
İsabetli tahminleri ve şaşmayan öngörüleri ile ’’1 – 0 – 2’’ , hafta sonu maçlar oynandıktan bir gün sonra Ercan Taner , Sergen Yalçın ve Mehmet Demirkol’un haftanın 9 maçını da yorumladığı ‘’Video Lig’’ , Bağış Ertan ile Banu Yelkovan’ın sunduğu interaktif taraftar programı ‘’Yenilsen de Yensen de’’ , Mehmet Y. Yılmaz , Kanat Akkaya ve Cem Dizdar’ın sunduğu " spora entellektüel bakış açısı " katan ‘’Ters Köşe’’ , Ersin Düzen’in sunduğu gece haberleri ‘’Spor Gecesi’’ , NTV Spor Radyo’nun da vazgeçilmezleri olacak .
NTV SPOR RADYO’DA ÖZGÜN PROGRAMLARAyrıca NTV Spor Radyo özgün programları ; ‘’Bahis Rehberi’’ , sezon boyunca yayınlanacak Basketbol programı , Ercan Taner’in Salı günleri Mert Aydın , Perşembe günleri Fuat Akdağ ile sunacağı ve dinleyicilerin telefonla da katılabileceği ‘’Açık Hat’’ , Haluk Yürekli’nin haftanın maçları ve spor etkinlikleri hakkında bilgi vereceği , NTV Spor muhabirlerinden son haberleri alacağı ‘’Haber Masası’’nın yanı sıra sürpriz isim ve programları peş peşe dinleyicisine sunacak .

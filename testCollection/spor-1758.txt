SON DAKİKA : Medipol Başakşehir'i 2-1 mağlup eden Trabzonspor , TFF Süper Kupa'yı kazandı .
Son dakika haberi !
TFF Süper Kupa maçında Medipol Başakşehir'i 2-1 yenen Trabzonspor , tarihinde ikinci kez Süper Kupa'yı kazandı .
Bordo - mavili takım pandemi tedbirlerine uygun düzenlenen törenle kupasını aldı .
TFF Süper Kupa organizasyonunun 14'üncüsüne İstanbul'daki Atatürk Olimpiyat Stadı ev sahipliği yaptı .
Ziraat Türkiye Kupası şampiyonu Trabzonspor , Süper Lig şampiyonu Medipol Başakşehir'i Djaniny ve Ekuban'ın golleriyle 2-1 mağlup etti .
Medipol Başakşehir'in tek golü ise Demba Ba'nın penaltı vuruşuyla geldi .
Turuncu - lacivertli ekipte takım kaptanı Alexandru Epureanu , 73. dakikada ikinci sarıdan kırmızı kart görerek oyun dışında kaldı .
ABDULKADİR PARMAK SAKATLANDITrabzonspor'da sakatlanan Abdulkadir Parmak 45 + 2. dakikada oyundan çıktı .
Teknik direktör Abdullah Avcı , sakatlanan Abdulkadir'in yerine Lewis Baker'i sahaya sürdüSAHA KENARI KARIŞTITrabzonspor'un ikinci golünden sonra saha kenarı karıştı .
Medipol Başakşehir Teknik Direktörü Okan Buruk ve Trabzonspor Yardımcı Antrenörü Egemen Korkmaz arasında başlayan gerginlik sonrasında iki yedek kulübesi birbirine girdi .
Yaklaşık 5 dakika süren gerginliğin ardından Egemen Korkmaz ve Medipol Başakşehir İdari Direktörü Murat Yaman kırmızı kart görerek saha dışına gönderildi .
KUPAYI NİHAT ÖZDEMİR VERDİAtatürk Olimpiyat Stadı'nda oynanan karşılaşmanın ardından kupa ve madalya seremonisi pandemi tedbirlerine uygun yapıldı .
Türkiye Futbol Federasyonu Başkanı Nihat Özdemir , Süper Kupa'yı Trabzonspor kaptanı Uğurcan Çakır'a verdi .
Kupayı Uğurcan Çakır ve Abdulkadir Parmak birlikte havaya kaldırdı .
Özdemir , iki takım oyuncularına madalyalarını da takdim etti .
Süper Kupa'yı 2. kez kazanan Trabzonspor'da oyuncular , seremonide büyük sevinç yaşadı .
Bordo - mavili futbolcular , teknik direktör Abdullah Avcı'yı havaya atarak büyük coşku yaşadılar .
Kupa töreninde sakatlığı nedeniyle ameliyat edilen Abdülkadir Ömür de koltuk değnekleriyle yer aldı .
Trabzonsporlu futbolcu ve teknik heyet , ikincilik madalyası için sahaya gelen Medipol Başakşehir ekibini alkışladı .
MAÇIN ADAMI EKUBANTFF Süper Kupa'nın en değerli oyuncusu bordo - mavili takıma galibiyeti getiren golü atan Trabzonsporlu Caleb Ekuban seçildi .
Ekuban'a plaketini TFF Başkanı Nihat Özdemir verdi .
ABDULLAH AVCI İLK KUPASINI KAZANDIBordo - mavili takımın teknik direktörü Abdullah Avcı kulüp antrenörü olarak kariyerindeki ilk kupayı kazandı .
Avcı , kariyerindeki ilk kupayı 10 yıl çalıştırdığı Medipol Başakşehir'e karşı Süper Kupa'da kazanma sevincini yaşadı .
ATATÜRK OLİMPİYAT STADI'NDA İKİNCİ SÜPER KUPA ZAFERİSüper Kupa'da ikinci kez mücadele eden Trabzonspor ikide iki yaptı .
Bordo - mavili takım , 2010 yılında yine Atatürk Olimpiyat Stadı'nda oynanan Süper Kupa maçında Bursaspor ile karşı karşıya gelmişti .
Trabzonspor , müsabakayı 3-0 kazanarak kupayı müzesine götürmüştü .
Trabzonspor , Atatürk Olimpiyat Stadı'nda oynadığı ikinci Süper Kupa maçını da kazandı .

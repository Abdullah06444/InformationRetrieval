Sütaş Bingöl'e 1 milyar 115 milyon TL’lik yatırım yapıyor .
Yatırım , Çiftlikler , Yem fabrikası , Süt Ürünleri Fabrikası , Yenilenebilir Enerji , Gübre Tesisleri ve Hayvancılık Eğitim Araştırma - Geliştirme Merkezi’nden oluşuyor .
Bingöllü gençlerin eğitildiği projede bin kişinin istihdam edilmesi bekleniyor .
Sütaş’ın tarım , hayvancılık ve sanayiyi bir araya getiren entegre tesislerine , Karacabey , Aksaray ve Tire’den sonra bir yenisi daha ekleniyor .
Bahar aylarında yapılacak açılışa hazırlanan Bingöl Entegre Tesisleri yatırımında hazırlıklar hızla devam ediyor .
1 milyar 115 milyon TL’ye mal olacak yatırım ; Çiftlikler , Yem fabrikası , Süt Ürünleri Fabrikası , Yenilenebilir Enerji , Gübre Tesisleri ve Hayvancılık Eğitim Araştırma - Geliştirme Merkezi’nden oluşuyor .
Sütaş’ın faaliyetlerine başlamasıyla birlikte bölgede ; üretim teknolojisinde değişim , yenilikçilik kapasitesinde artış , kurumsal kapasitenin gelişmesi , işsizliğin azalması , işgücü niteliğinde gelişim , hane gelirlerinde artış , dışarıya göçün durması , hatta nitelikli nüfusun geriye dönmesi , gelir dağılımında dengelenme ve sosyal ve kültürel dönüşümün hızlanması gibi bölgeyi önemli ölçüde değiştirecek gelişmeler bekleniyor .
SÜTAŞ Ar - Ge ve Teknoloji Başkanı Murat Arat , tesisle ilgili şu bilgileri verdi : “İneklerimizin yediği yemden , tesislerimizin ihtiyacı olan elektriğe kadar her şeyi “Çiftlikten Sofralara” diye adlandırdığımız entegre bir iş modeli ile yönetiyor , kontrol ediyoruz .
Bu model ile kurulmuş , Türkiye’de 3 entegre tesisimiz var ; Marmara Bölgesi’nde , İç Anadolu’da , Ege’de …
Ve şimdi de Doğu ve Güneydoğu Anadolu’da Bingöl’de .
Toplam 1 milyar 115 milyon TL’ye mal olacak bu yatırımın ilk etabı 3 bin 200 dönüm büyüklüğünde bir arazide gerçekleştiriliyor .
Arazinin yarısı tesisler için kullanılırken , diğer yarısı da yem bitkileri üretimi ve mera olarak değerlendirilecek . ” BİN KİŞİYE İSTİHDAM “Doğu Güneydoğu Anadolu Sütçülük Projesi Bingöl Entegre Tesisleri” yatırımı kapsamında ; süt hayvancılığı eğitim merkezi ve eğitim çiftliği , damızlık süt sığırı çiftlikleri , düve yetiştirme çiftliği , besi çiftliği , yem bitkileri tarımı , yem fabrikası , süt ürünleri fabrikası , biyogaz elektrik üretim tesisi ve organomineral gübre tesisi bulunuyor .
Ayrıca hayvan sağlığı ve nesil ıslah konularına odaklanacak bir Ar - ge merkezi yer alıyor .
Sütaş Bingöl Entegre Tesislerinde bin kişinin çalışması planlanıyor .
Ayrıca binlerce üretici aileye süt üretimi ve yem bitkileri üretimi için sözleşmeli modelde düzenli iş olanağı ve düzenli gelir sağlanacak .
Yem bitkileri üretimi şimdiden başladı , bu senenin hasadı yapıldı ve ineklerin kışlık ihtiyacı için depolandı .
EĞİTİMLER 2018’DE BAŞLADIBingöl’ü köy köy gezerek eğitimler veren Sütaş Bitkisel Üretim Uzmanı Ziraat Mühendisi Erdoğan Yener , “Eğitimlere 2018’de Sütaş yatırımıyla birlikte başladık .
Çiftçilerimize destek olmak için 10 köyde , sözleşmeli üretimden damla sulama sistemlerine ve toprağın işlenmesine kadar birçok farklı konuda eğitimler verdik .
Bir sezonda nasıl iki ürün alınabileceğinin bilgisini paylaştık .
Bu doğrultuda geçen yıl sözleşme imzaladığımız 81 çiftçimizden 18 bin ton silajlık mısır alımı gerçekleştirdik .
Bu yıl ihtiyacımızın daha da artacağını ve böylece çiftçilerimizden alımlarımızın da yükseleceğini öngörüyoruz . ” dedi .
Sözleşmeli üretim kapsamında çiftçilere tohum , gübre , hasat ve nakliye desteği sağladıklarına da vurgu yapan Yener , “Bu hizmetlerimizi duyan gören çiftçi tarlasını sürmek , ekmek istiyor .
Alım garantisi olduğu için çiftçilerimiz çiftçiliğe yöneliyorlar . ”BİNGÖL’LÜ GENÇLER BU PROJE İÇİN EĞİTİLDİSütaş Bingöl Tesisleri Süt Fabrikası’nda takım lideri olarak görev yapacak Talha Süt Bingöllü .
6 yıl önce Sütaş bursu ile Karacabey Meslek Yüksek Okulu Süt Bölümü’nde eğitim almak üzere memleketinden ayrılmış .
Okulu bitirdikten Sütaş’da çalışarak takım lideri olmuş ve şimdi Bingöl yatırımı ile memleketine dönerek bu projede çalışmaya başlamış .
Talha Süt süreci şöyle anlatıyor . “Benim soyadım süt , Sütaş’ın sütçülük eğitimi bursunu duyunca etkilendim , heyecanlandım .
Bingöl’den 6 yıl önce Karacabey’de sütçülük eğitimini almak için ayrıldım .
Okulu bitirdikten sonra Sütaş’ın Karacabey ve Aksaray fabrikalarında eğitimler aldım .
Sütçülüğü öğrendim .
Şimdi de memleketim Bingöl’deki fabrikada üretim takım lideri olarak çalışıyorum .
Mutluyuz heyecanlıyız . ”İNEKLER SADECE SÜT DEĞİL ENERJİ DE ÜRETİYORSütaş tesislerinin süt fabrikası , yem fabrikası , çiftlikler , enerji , gübre hepsi bir arada güzel bir entegrasyon ve sürdürülebilirlik örneği oluşturduğunu vurgulayan SÜTAŞ Ar - Ge ve Teknoloji Başkanı Murat Arat , konuyu şöyle açıklıyor : “Burada hem çiftliklerimizin gübrelerini hem de fabrikalarımızın atıklarını işlediğimiz arıtma ve biogaz tesisimiz yer alıyor .
Biogaz tesisimizde sıcak su , buhar ve tesislerimizin ihtiyacını karşılayacak elektriği üreteceğiz .
Bu sistem güneş enerjisiyle de desteklenecek .
Gübre ve atıklar biyogaz tesisinde işlendikten sonra çok kaliteli ve organik nitelikli gübre olarak geri kazanılıyor .
Bu gübreler , sadece ürün verimliliğini artırmakla kalmıyor , toprağın organik yapısını da güçlendiriyor .
Bunları ineklerimizin yemlerini yetiştiren çiftçilerimize dağıtacağız .
Sütaş’ın aşkı Türkiye aşkı dedik .
Sözümüzü tuttuk .
Sütün iyiliğini , sütün bereketini Bingöl’e getirdik .
Doğu ve Güneydoğu Anadolu bölgelerimize ve ülkemize , şimdiden hayırlı olsun . ”

Dolar - euro kaç TL ?
Dolar kuru en son ne kadar oldu ?
Bankalararası piyasada döviz kurlarında son durum . TCMB'nin enflasyonla mücadeleyi önceleyen sıkı para politikası ve TCMB Başkanı Ağbal'ın etkili iletişimiyle düşüşü ivme kazanan dolar kuru , 7,20'nin altına gerileyerek Ağustos 2020'den bu yana en düşük seviyesini gördü .
Türkiye Cumhuriyet Merkez Bankası'nın ( TCMB ) son dönemde benimsediği ortodoks politikalar ve artan kredibilitesi ile TCMB Başkanı Naci Ağbal'ın iletişim kanalını etkili bir şekilde kullanması dolar kurundaki aşağı yönlü eğilimi güçlendirdi .
Geçen hafta , Ağbal tarafından gerçekleştirilen Enflasyon Raporu sunumu öncesinde 7,43 seviyelerinde bulunan dolar / TL , sunumun ardından düşüşe geçerek haftayı 7,3179'dan tamamladı .
Haftaya , uzmanların kritik olarak gösterdiği 200 günlük hareketli ortalama olan 7,30 seviyesinin altında giren dolar / TL bugün 7,18'in altına kadar geriledi .
Euro / TL ise 8,69'un altına düştü .
Uzmanlar , Ağbal'ın yılın ilk Enflasyon Raporu sunumunu şeffaf , samimi ve bilgilendirici bulurken , enflasyonun kalıcı tek haneye düşürülmesi konusunda da güçlü bir iletişim politikası duruşu gösterildiğini söyledi .
TCMB'nin artan kredibilitesi ve Ağbal'a duyulan güvenin giderek güçlenmesiyle dolar kurunda düşüş eğiliminin devam ettiğini ifade eden uzmanlar , Uluslararası Para Fonu'nun ( IMF ) , Türkiye ekonomisinin 2021 yılına ilişkin büyüme beklentisini yüzde 6'ya yükseltmesinin de Türk lirası varlıklara ilginin artmasını sağladığını ifade etti .
Uzmanlar , bugün açıklanan imalat sanayi Satınalma Yöneticileri Endeksi ( PMI ) verisinin 54,4'le beklentilerin oldukça üzerine çıktığını da anımsatarak , imalat sanayisinde çarkların hızlanmasının , Türkiye ekonomisine olan güveni desteklediğini dile getirdi . \ " DOLAR / TL 7,30-7,35 BANDININ ALTINDA KALDIKÇA 6,85-7,15 GENİŞ BANDI POTANSİYEL HEDEF BÖLGE OLACAKTIR\ "
AA Finans Analisti Cüneyt Paksoy , TCMB'nin sıkı para politikası duruşu ve Ağbal'ın , enflasyonda kalıcı düşüş gerçekleşene kadar mevcut politikaların korunacağı söyleminin , son enflasyon raporu sunumunda da altı çizilerek teyit edilmesiyle Türk lirasının değer kazanımının hızlandığını bildirdi .
Dolar endeksinin seyrine bağlı global bir dolarizasyon ortamı oluşmadıkça ve Türkiye - ABD ilişkileri başta olmak üzere çok önemli bir konjonktür değişimi olmadığı sürece dolar / TL'nin düşüş eğilimini sürdürebileceğini kaydeden Paksoy değerlendirmesine şöyle devam etti : \ " Dolar / TL'de ara ara tepkiler gelse de TCMB'nin kazandığı kredibiliteye bağlı olarak oynaklığın azalmasıyla oluşan dengenin devamı ve geri çekilmenin bir miktar daha devam etmesi mümkün görünüyor . Teknik açıdan dolar / TL kısa ve orta vadede 200 günlük ortalamayı barındıran 7,30-7,35 bandının altında kaldıkça 6,85-7,15 geniş bandı potansiyel hedef bölge olacaktır . Farklı dinamiklerle gelebilecek tepkilerde , 7.35 üzerine taşmalarda ise , son dönemde denenen 7,45-7,60 bandı kritik direnç eşiği konumuna geldi . \ "
VİDEO : BORSA İSTANBUL'DA YÖN NE OLACAK ?

Nuri Bilge Ceylan'ın yeni filminden ilk detaylar Avrupa basını aracılığıyla duyuruldu .
Kuru Otlar Üstüne adlı filmin Cannes Film Festivali'nde prömiyer yapması bekleniyor Nuri Bilge Ceylan'ın yeni filminden ayrıntılar belli olmaya başladı .
Cineuropa'nın haberine göre Kuru Otlar Üstüne'nin Cannes Film Festivali'nde prömiyer yapması bekleniyor .
Buna göre , Olivier Pere başkanlığındaki Arte France Cinema seçim komitesi dört projenin ortak yapımını ve ön alımını yapmayı tercih etti .
Bunlardan en önemlisi de Fransızca Les Herbes seches olarak anıla Kuru Otlar Üstüne filmi .
Önümüzdeki yıl Türkiye'de çekilecek ve başrollerinde Deniz Celiloğlu , Merve Dizdar ve Musab Ekici'nin yer aldığı film , İstanbul'a tayin olma umuduyla Anadolu'nun ücra bir köyünde zorunlu hizmetini tamamlayan genç ve bekar bir öğretmen olan Samet'i konu alacak .
Beyazperde'nin haberine göre ; umduğu görevlendirmeyi alamayınca , batmış göründüğü acımasız hayatından kurtulma umutları da iyice azalacak .
Fakat , kendisi gibi bir öğretmen olan Nuray'la karşılaşması , karanlık düşüncelerinin ve endişelerinin üstesinden gelmesini sağlayabilir …
Filmin yapımında Memento Films Production ( Fransa ) , NBC Film ( Türkiye ) , Komplizen ( Almanya ) ve ATMO ( İsveç ) yer alıyor .
Nuri Bilge Ceylan , daha önceki filmlerinde Zaynep Atakan'la çalışmış ama bu birliktelik yakın zamanda son bulmuştu .
Ceylan , son olarak 2018 yılında Ahlat Ağacı filmiyle karşımıza çıkmıştı .
Filmin 2022 yılında gösterimde olacağı da bildirildi ve her zamanki gibi , mayıs ayında Cannes Film Festivali'nde prömiyer yapması bekleniyor .
Ahlat Ağacı fragmanı

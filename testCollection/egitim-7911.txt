Hacettepe , ODTÜ ve Koç , ODTÜ University Ranking by Academic Performance Laboratuvarı'nca ( URAP ) açıklanan rapora göre , \ " Dünyanın En İyi İlk 500 Üniversitesi\ " listelerinden 3'üne girerek Türkiye'de en yüksek başarıyı gösteren üniversiteler oldu .
ODTÜ URAP Laboratuvarının da aralarında olduğu 11 sıralama kuruluşu , ARWU , CWUR , LEIDEN , NTU , QS , RUR , SCIMAGO , THE , USNEWS ve WEBOMETRICS'in , Türkiye'deki 203 üniversitenin dünya sıralamalarına ilişkin değerlendirmeleri , ODTÜ URAP tarafından yayınlandı .
Raporda 11 araştırma üniversitesi ve 5 aday üniversitenin 2013-2020 arasında dünya sıralamasındaki durumu da ilk kez değerlendirildi .
EN ÇOK SIRALAMAYA GİREN 3 ÜNİVERSİTE BELLİ OLDUBuna göre , 2020'de \ " Dünyanın En İyi İlk 500 Üniversitesi\ " sıralamasında 9 Türk üniversitesi yer aldı .
Hacettepe , ODTÜ ve Koç , listeye Türkiye'den giren 9 üniversitenin ilk 3'ü olarak sıralandı .
Hacettepe Üniversitesi , RUR listesine 378'inci , LEIDEN listesine 455'inci ve URAP listesinde 500'üncü sıradan girdi .
ODTÜ ise WEBOMETRICS listesinde 416 , RUR listesinde 454'üncü , US NEWS listesinde ise 453'üncü sırada yer aldı .
Koç Üniversitesi THE listesine 450'nci , RUR listesine 448'inci , QS listesine 465'inci sıradan girdi .
İLK 500 SIRALAMASINDA 2 LİSTEYE ADINI YAZDIRANLAR11 kuruluştan 2'sinin listesinde ilk 500'e giren 4 üniversite ise şöyle : \ " İTÜ ( RUR : 449 ve USNEWS : 486 ) , Boğaziçi Üniversitesi ( US NEWS : 197 ve RUR : 425 ) , Bilkent Üniversitesi ( RUR : 385 ve SCIMAGO : 494 ) ve İstanbul Üniversitesi ( LEIDEN : 355 ve ARWU : 450 ) . \ "
En iyi 500 listelerinden birine giren üniversiteler ise Sabancı ( RUR : 344 ) ve Çankaya ( THE : 450 ) oldu .
Raporda , üniversitelerin bu durumuna ilişkin , \ " Dünya sıralamalarında 2020 yılında , bu 9 üniversitemizin en az bir sıralamada ilk 500'e girmesi ülkemiz açısından azımsanmayacak bir başarı . \ " değerlendirmesi yapıldı .
İLK 500'E GİREN TÜRK ÜNİVERSİTELERİNE İLİŞKİN SON 10 YILLIK PERFORMANS ANALİZİTürk üniversitelerinden 10'u , 2011 dünya sıralamasında ilk 500'de yer alırken , geçen yıl ilk 500'e girebilenlerin sayısı 8'e düştü .
Bu yıl sayı 9'a yükseldi .
İstanbul Üniversitesi 2011'de 4 listede ilk 500'de , 2020'de ise 2 listede ilk 500'e girebildi , URAP ve SciMago'da ilk 500'deki yerini de kaybetti .
ODTÜ 2011'de 4 sıralamada ilk 500'deyken , 2020'de 3 listede ilk 500 arasında yer buldu , URAP , LEIDEN ve SciMago'nun ilk 500 listesinde yer alamadı .
2011'de 3 listede ilk 500'de yer alan Hacettepe Üniversitesi , 2020'de yine 3 sıralamada ilk 500'e girebildi , SciMago listesindeki yerini kaybetti .
Bilkent Üniversitesi , 10 yıl önce 2 sıralamada ilk 500'de yer alırken 2020'de yine 2 listede ilk 500'e girdi , THE ve QS sıralamalarında kendine yer bulamadı .
İTÜ , 1 listede yer aldığı 2011'den 10 yıl sonra bir listenin ilk 500'üne girme başarısını gösterirken , THE sıralamasından çıktı .
Boğaziçi Üniversitesi , 2011'de 1 listede , 2020'de ise 2 listede ilk 500'e girdi ve US News sıralamasında 197'inci olarak ilk 500 arasındaki en yüksek sıraya çıktı .
Boğaziçi Üniversitesi , THE sıralamasında ilk 500'deki yerini kaybetti .
Sabancı Üniversitesi , hem 2011'de hem 2020'de 1 listede yer aldı , QS sıralamasından çıktı .
2011'de 3 sıralama listesinde bulunan Ankara Üniversitesi ile 2 sıralama listesinde bulunan Gazi ve Ege üniversiteleri geçen yıl ilk 500 listesinde yer almadı .
203 ÜNİVERSİTENİN DÜNYA SIRALAMALARINDAKİ KARNESİRaporda , 2020'de dünya genel sıralamalarına ilk 500'ün dışında girmeyi başaran 203 Türk üniversitesinin durumuna da yer verildi .
Buna göre , dünya üniversite sıralaması yapan 11 sıralama kurumunun 11'inin de listesinde yer alma başarısını gösteren 5 üniversite Hacettepe , İstanbul , İTÜ , ODTÜ ve Ankara Üniversiteleri oldu .
Ege , Gazi , Bilkent ve Boğaziçi üniversiteleri dünya sıralamasının yapıldığı 10 listede kendine yer buldu .
Dokuz Eylül , Koç ve Erciyes üniversiteleri 9 listeye , Atatürk , Marmara , Yıldız Teknik , Çukurova , Sabancı 8 listeye , Selçuk , Akdeniz , Eskişehir Osmangazi , Gebze Teknik , Anadolu , İzmir Yüksek Teknoloji Enstitüsü ise 7 listeye girme başarısını gösterdi .
Dünya sıralamalarından 6'sına 10 ; 5'ine 12 , 4'üne 17 , 3'üne 41 ve 2'sine 21 üniversite girdi .
Sadece 1 sıralamada yer alan üniversite sayısı bu yıl 79 oldu .
ARAŞTIRMA VE ADAY ARAŞTIRMA ÜNİVERSİTELERİNE ÖZEL BAŞLIK AÇILDIURAP , bu yıl ilk kez Türkiye'de \ " araştırma ve aday araştırma üniversiteleri\ " nin dünyadaki yerlerini detaylı olarak inceledi .
Türkiye'de araştırma üniversitelerinin ve aday araştırma üniversitelerinin belirlenmesinin önemli bir gelişme olduğu kaydedilen raporda , akademik rekabetin başarıyı da artıracağına ve zamanla dünyanın en iyi üniversiteleri arasına girme şansının artacağına vurgu yapıldı .
Türkiye'deki 16 araştırma ve aday araştırma üniversitesinden 5'i 2020'de ilk 500 listesinde yer aldı .
Bu üniversitelerden Hacettepe ve ODTÜ 3 listede ilk 500'e girdi .
İTÜ , Boğaziçi ve İstanbul Üniversitesi 2'şer listede ilk 500 üniversite arasında yer buldu .
URAP DÜNYA SIRALAMASINDA ARAŞTIRMA ÜNİVERSİTELERİNİN 2013-2020 ARASINDAKİ DURUMUURAP 2013 dünya sıralamasında 458'inci , sonraki yıllarda 500-550 arasında yer alan Hacettepe Üniversitesi 2020'de ilk 500'e girebilen tek araştırma üniversitesi oldu .
Hacettepe , 2013-2020 döneminde URAP sıralamasında \ " konumunu en iyi koruyan üniversite\ " olarak belirlendi .
İstanbul Üniversitesi , 2013-2015'te URAP sıralamasında üst üste 3 yıl boyunca ilk 500'e girdi , 2020'de 632'nci oldu .
İTÜ , ilk kez 2014'te ilk 500'de yer aldığı listede 2020'de 725'inci sırada yer aldı .
2013-2015'te ilk 500'de yer alan ODTÜ 2020'de 751'inci oldu .
Ankara Üniversitesi , 2013'te 510'uncu , 2020'de 824'üncü sırada yer aldı .
URAP'ın 2013-2014 sıralamasında ilk 500'e giren Ege Üniversitesi , 2020'de 915'inci sıradan listeye girdi .
2013'te 519'uncu olan Gazi Üniversitesi , 2020'de 924'üncü oldu .
URAP sıralamasında 2013'te 734'üncü sırada yer alan Boğaziçi Üniversitesi , 2014'te 575’inci , 2020'de 1096'ncı oldu .
Erciyes Üniversitesi , URAP sıralamasında 2013'te 879'uncu , 2020'de 1101'inci sırada yer aldı .
Benzer şekilde diğer araştırma ve aday araştırma üniversiteleri , URAP sıralamasında 2013'ten itibaren geriledi .
İstanbul Üniversitesi - Cerrahpaşa ise yeni kurulduğu için URAP sıralamasına ilk kez 2020'de girdi ve 1215'inci oldu . \ " ARAŞTIRMA ÜNİVERSİTELERİMİZ SABIRLA YAYINLARINI ARTIRMALI\ "
URAP Koordinatörü Prof. Dr. Ural Akbulut , rapora ilişkin değerlendirmesinde , Türk üniversitelerinin dünya sıralamalarında en üst sıralara yükselmek için yoğun çaba harcadığına dikkati çekti .
Akbulut , \ " Yayın ve atıf sayıları incelendiğinde üniversitelerimizin genellikle yayın ve atıflarının her yıl az da olsa arttığı görülmektedir . Ancak , yayın ve atıf sayılarındaki artış hızımız , dünya ortalamasının altında kalmaktadır\ " değerlendirmesini yaptı .
Yıllarca sabırla ve yılmadan çalışmaları sonucunda Çin üniversitelerinin dünyanın en iyileri arasına girme hedefini gerçekleştirdiği örneğini veren Akbulut , \ " Bizim araştırma üniversitelerimiz morallerini bozmadan sabırla , yayınlarının sayı ve kalitesini artırarak , yeni laboratuvarlar kurarak ve yurt dışındaki yetenekli araştırmacıları kadrolarına katarak başarıya ulaşabilir\ " ifadelerini kullandı .
Akbulut , \ " araştırma üniversitesi\ " kavramının kabul görmesinin , üniversite yöneticilerinin ve akademisyenlerin bu konuda büyük çaba harcamasının , başarıya ulaşma şansını arttırdığını kaydetti .
ÜNİVERSİTEDE KORKULUK KIRILDI : 5 ÖĞRENCİ YAŞAMINI YİTİRDİ

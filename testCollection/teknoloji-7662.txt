7 ayda 470 milyon kilometre yol katederek Mars'a ulaşan Perseverance , Kızıl Gezegen'de geçmiş hayat izlerini araştıracak .
Amerikan Uzay ve Havacılık Dairesi NASA , \ " Perseverance\ " adlı keşif aracının Mars yüzeyine başarılı şekilde indiğini duyurdu .
NASA'nın bir ton ağırlığındaki Rover tipi uzay aracı Perseverance , yaklaşık 7 aylık yolculuğun ardından , doğu Amerika yerel saati ile 15.55'te Mars'ın Jezero Kraterine indi .
NASA tarafından canlı yayımlanan iniş misyonu sorunsuz gerçekleşti .
Mesafe dolayısıyla Mars yüzeyine ilk dokunuşun görüntüleri yaklaşık 11 dakikalık gecikme ile yayını seyredenlere ulaştırılabildi .
NASA'nın Florida'da bulunan Cape Canaveral Hava Kuvvetleri İstasyonu'ndan 30 Temmuz 2020'de fırlatılan uzay aracı , yaklaşık 470 milyon kilometrelik bir yolculuktan sonra öngörülen tarihte Kızıl Gezegen'e ulaşmayı başardı .
Bir gün önce Perseverance'ın \ " mükemmel bir hat üzerinde\ " yol aldığını ve sorunsuz bir iniş beklediğini belirten NASA , 1970'lerde Mars'a ulaşmayı başaran Viking aracından sonra ilk kez , direkt olarak geçmiş yaşam belirtilerini bulma fırsatı yakalamış oldu .
CRUOSITY'YE GÖRE ÇOK DAHA GELİŞMİŞ BİR ARAÇPerseverance ile 2012'de Gale Kraterine indirilen Curiosity aracı arasında büyük farklar olduğunu belirten NASA yetkilileri , Mars'ın yeni misafirinin görevi olan bilimsel araştırmaları yapabilmesi için çok özel enstrümanlarla donatıldığı bilgisini paylaştı .
Üzerinde 20 kamera ve bir çift mikrofon olan Perseverance'ın Dünya'ya çok sayıda özel görüntü yollaması beklenirken , araçta bulunan ve kamera çekim kabiliyeti olan bir mini helikopterin de uçurulmaya çalışılacağı belirtildi .
ABD , Perseverance ile 9 kez başarılı şekilde Mars'a uzay aracı gönderen tek ülke olma özelliğine kavuştu . \ " InSight\ " ve \ " Curiosity ( Meraklı ) \ " isimli iki uzay aracı halen Kızıl Gezegen'in yörüngesinde çalışmalarına devam ediyor .
NASA'nın uzun vadeli hedefi 2030'lu yıllarda Mars'a insanlı bir uzay aracı gönderebilme kapasitesine ulaşmak .

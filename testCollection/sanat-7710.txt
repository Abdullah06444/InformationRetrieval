Türk tiyatrosunun simgelerinden olan kavuğu Rasim Öztekin , Şevket Çoruh'a devredecek .
Güldürü geleneğinin nişanesi sayılan kavuk merak konusu oldu .
Geleneksel Türk Tiyatrosu’nun ve tuluat sanatının ustalarının taşıdığı kavuk nedir ?
İşte , türk tiyatrosunun simgesi kavuğun tarihi ile ilgili bilgiler .
Geleneksel Türk tiyatrosu geleneğinde konulara göre şekillenen çeşitli simgeler ve semboller görülmektedir .
Bu simgelerden günümüze kadar gelen ve en bilindik olanı ise kavuktur .
Orta oyununkarakteri olan Kavuklu’nun kavuğu , geleneksel tiyatronun simgesi olarak kişiden kişiye aktarılmıştır .
Günümüzde Dümbüllü Kavuğu olarak bilinen kavuk , İsmail Dümbüllü‘ye de tiyatro aşığı olan yoğurtçu Kel Hasan Efendi tarafından verilmiştir .
İsmail Dümbüllü , kavuğu kendisinden sonra , o yıllarda ‘Kanlı Nigar‘ oyununda Kavuklu karakterini canlandıran Münir Özkul‘a devretmiştir .
Mahmut Hoca karakteriyle hem gönüllerimize hem de akıllarımıza kazınan Münir Özkul , kavuğu 1989’a kadar elinde tutmuş ve bu geleneğin zinciri sonrasında Ferhan Şensoy’a geçmiştir .
Münir Özkul kendisine devredilen kavuğun anlamını TRT’de1982 yılında yayınlanan " İşte Hayatınız " adlı programda şöyle anlatmaktadır : \ " Bu İsmail Ağabey’in bana verdiği , eskilerin el vermek tabiriyle tabir ettikleri , bir sanatın devamı demek . Bu 600 yıllık bir kültürün , temaşa sanatının , tuluatın sembolü olmuş , kutsal bir emanettir ve ben bu kutsal emaneti devam ettireceğim , elimden geldiği kadar tuluat tiyatrosunda çalışacağım , gençler yetiştireceğim ve ben de en yetenekli bulduğuma bunu devredeceğim . Kavuk için bir çeşit yetki ve kültür köprüsü diyebiliriz . \ "
FERHAN ŞENSOY KAVUĞU RASİM ÖZTEKİN'E DEVRETMİŞTİMünir Özkul’la oynadığı bir oyun sonrasında , oyun içinde yaptıklarıyla Münir Özkul’u çok etkileyen Ferhan Şensoy , kavuğun yeni sahibi olmuştur .
" Kavuğu vereceğin kişi Türk tiyatrosunu ileri götürecek biri olmalı " sözünün ardından da kavuğu Pardon filminde rolleri paylaştığı Rasim Öztekin’e vermiştir .
RASİM ÖZTEKİN KAVUĞU 20 EYLÜL'DE DEVREDECEKGeçmişten bugüne gelen bu gelenek sembolünün , şimdi ki yeni temsilcisi ise Şevket Çoruh olacak .
Rasim Öztekin , yaşadığı kalp rahatsızlığı yüzünden tiyatro yapamadığını belirterek , şu ifadelere yer verdi : \ " Kavuğu aldığım yaz , kalp yetersizliğinin yanına ciddi ritim problemleri de eklenince , doktorum canlı performansı yasakladı . Kalbim , kavuklu olarak tiyatro yapmama izin vermedi . Aslında bir bakıma kalp hastalığı nedeniyle çok sevdiğim tiyatrodan malulen emekli oldum . Projeyi , senaryosunu , çalışma koşullarını seçebildiğim , yorulduğumda dinlenebildiğim sinema ve dizi projelerinde yer alarak sanatın içinde bir şekilde var olarak moral buldum . Durum böyle iken , kavuğu çok bekletmeden bir tiyatrocu kardeşime devretmeye karar verdim . Büyük özverilerle Baba Sahne'yi kuran , zorlu koşullarda tiyatro yapmaya ve tiyatroyu yaşatmaya çalışan Şevket Çoruh'a Türk tiyatrosuna bugüne kadar yaptığı ve yapacağı katkılardan dolayı kavuğu devredeceğim . \ "
TİYATROLAR PERDELERİNİ AÇIYOR

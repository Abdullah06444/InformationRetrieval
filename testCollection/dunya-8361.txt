SON DAKİKA HABERİ : Ermenistan ordusu Başbakan Nikol Paşinyan ve hükümetin istifasını talep etti .
Paşinyan yaptığı ilk açıklamada , \ " Ülkede darbe girişimi var\ " ifadelerini kullanarak , destekçilerinin başkent Erivan'da toplanması için çağrı yaptı .
Ardından Paşinyan , Parlamento binasının önünde toplanan destekçilerinin yanına giderek , \ " Ordu görevini yapsın , Ermenistan sınırlarını korusun . Ermeni halkı askeri darbeye izin vermeyecek\ " dedi .
Ermenistan Genelkurmay Başkanlığı ise " Paşinyan’a istifa çağrısı hakkındaki pozisyonumuzu teyit ediyoruz . İstifa çağrısı bir baskı neticesinde yapılmamıştır " ifadelerini kullandı .
Son dakika haberi !
Ermenistan Genelkurmay Başkanı Onik Gasparyan ve üst düzey komutanlar , Başbakan Nikol Paşinyan’ı istifaya çağıran bir bildiri yayımladı .
Ermenistan’daki yerel medyada çıkan haberlere göre , Genelkurmay Başkanı dahil bütün üst düzey komutanlar , Paşinyan’ın istifası için bildiri imzaladı .
PAŞİNYAN : ORDU GÖREVİNİ YAPSIN , ÜLKENİN SINIRLARINI SAVUNSUNErmenistan Başbakanı Nikol Paşinyan , orduya karşı taraftarlarına destek çağrısında bulundu .
Başbakan Paşinyan , destekçilerinin yanına giderek basın açıklaması yaptı ve \ " Ben halkım için mücadele ediyorum . Polis halkın güvenliğini sağlayacak\ " ifadelerini kullandı .
Paşinyan destekçileriyle birlikte bir süre boyunca yürütükten sonra Parlamento'nun önündeki bir konuşma yaptı .
Ermenistan Başbakanı Paşinyan , Ermenistan ordusuna kendi görevini yerine getirmesini ve ülkeyi savunmasını söyleyerek , Ermenistan halkının askeri darbeye izin vermeyeceğini açıkladı .
Ermenistan ordusunun Paşinyan'ı istifaya çağırmasının ardından Paşinyan destekçilerine yaptığı açıklamada , halk tarafından seçildiği için istifasına yalnızca halkın karar verebileceğini söyledi .
ERMENİSTAN GENEL KURMAY BAŞKANLIĞI : İSTİFA ÇAĞRISI BİR BASKI NETİCESİNDE YAPILMAMIŞTIRErmenistan Genelkurmay Başkanlığı , Başbakan Nikol Paşinyan’a yönelik istifa çağrısına ilişkin pozisyonlarının değişmediğini , söz konusu çağrının bir baskı neticesinde yapılmadığını bildirdi .
Ermenistan Genelkurmay Başkanlığından yapılan yazılı açıklamada , başkanlığın , Paşinyan’a yönelik sabah gerçekleştirdiği istifa çağrısı ve ardından Paşinyan'ın açıklamalarıyla ilgili değerlendirmelere yer verildi .
Bu sabah Paşinyan’a yönelik yapılan çağrının , baskı neticesinde yapılmadığına işaret edilen açıklamada , " Bu , amacı tek olan generallerin ve subayların , bu önemli anda vatanın kurtuluşuna hizmet etmek olan açık inancı ve duruşudur . Pozisyonumuzu teyit ediyoruz . İstifa çağrısı bir baskı neticesinde yapılmamıştır " ifadeleri kullanıldı .
ESKİ CUMHURBAŞKANI KOÇARYAN'DAN ORDUYA DESTEKEski Ermenistan Cumhurbaşkanı Robert Koçaryan da halka , Genelkurmay Başkanı dahil bütün üst düzey komutanların Paşinyan’ın istifası için imzaladıkları bildiriyi destekleme çağrısında bulundu .
Koçaryan , " Bu kader anında , halkı ülkeyi sahiplenmeye ve Ermenistan Silahlı Kuvvetleri ile ordunun yanında olmasına çağırıyorum . Savaşı kaybeden ve toprakları veren iktidarın gitmesi gerekiyor . Bu milli uyanışımızın garantisidir\ " ifadelerini kullandı .
Öte yandan , Ermenistan'da muhalif partilerin , parlamentonun olağanüstü toplantı gerçekleştirmesi için imza topladığı belirtildi .
" Aydınlanmış Ermenistan "
Partisi milletvekili Nair Zagrobyan da Paşinyan’ı istifaya çağıran bildirinin darbe girişimi olarak nitelendirilmemesi gerektiğini belirterek , " Bu bir suç değildir . " açıklamasında bulundu .
Ermenistan Güvenlik Servisinden yapılan açıklamada ise meydana çıkan vatandaşlara " kışkırtıcı eylemlerden " kaçınmaları çağrısında bulunuldu .
Açıklamada , " Bu tür eylemler , Ermenistan’ın güvenliğini tehdit edebilir . " ifadelerine yer verildi .
ERİVAN’DA PROTESTOLAR BAŞLADIÖte yandan , Ermenistan Başbakanı Paşinyan'ın istifasını isteyen göstericiler hükümet binasına ilerledi .
Muhalefetin önemli siyasi figürlerinden eski başbakan ve eski savunma bakanı Vazgen Manukyan taraftarları ise Savunma Bakanlığı önünde toplanarak , ordunun muhtıra çağrısına destekte bulundu .
Güvenlik güçleri Ermenistan Parlamento'sunun önünde önlem aldı .
Parlamento Sözcüsü'nün Paşinyan ile görüştüğü belirtildi .
GENELKURMAY BAŞKANINI KOVDUErmenistan Başbakanı Nikol Paşinyan , Genelkurmay Başkanı Onik Gasparyan'ı görevden aldığını duyurdu .
Ancak Ermenistan Cumhurbaşkanı'nın Paşinyan'ın kararını onaylamadığı bilgisi verildi .
MUHALEFET ORDUYA ÇAĞRIDA BULUNMUŞTUErmenistan’ın işgal ettiği Dağlık Karabağ’da Azerbaycan ordusu karşısında yenilmesinin ardından geçen yılın sonlarında Ermenistan Başbakanı'nın istifası için ülkede süresiz protestolar başlatılmıştı .
Muhalefetin önemli siyasi figürlerinden eski başbakan ve eski savunma bakanı Vazgen Manukyan da geçen Aralık ayında Erivan’da düzenlenen protestoda yaptığı konuşmada , Ermenistan ordusunu ve polisi halkın yanında olmaya davet etmiş , güvenlik güçlerine seslenerek \ " Her saat önemli . Halkı meydanlarda bekletmeyin . Bize katılın\ " ifadelerini kullanmıştı .
ERMENİSTAN'DA DARBE GİRİŞİMİ SÜRECİ NASIL BAŞLADI ?
Ermenistan Başbakanı Nikol Paşinyan , 2018'de iktidara geldiğinde Dağlık Karabağ sorununa çözüm bulmayı vaat etti ama sözünü tutamadı .
Aksine bu sorun iktidarının en zor günlerini geçirmesine yol açtı .
Paşinyan'ın darbe girişimiyle karşı karşıya kalmasına yol açan süreç geçen Eylül ayında başladı .
Dağlık Karabağ'da Ermenistan ve Azerbaycan ordusu arasında çatışmalar süreçte patlak verdi .
İnsansız hava araçları sayesinde Azerbaycan ordusu sahada büyük bir üstünlük elde etti .
5 kent merkezi , 4 kasaba ve 286 köy kurtarıldı .
44 gün süren çatışmalar Rusya'nın arabuluculuğunda varılan anlaşmayla noktalandı .
Yenilgiyi kabul eden Ermenistan , Laçin , Kelbeçer ve Ağdam illerini de boşaltmak zorunda kaldı .
Azerbaycan Cumhurbaşkanı İlham Aliyev'in anlaşma sonrası yaptığı çarpıcı konuşma hafızalara kazındı .
Dağlık Karabağ’da Ermeni işgali altında bulunan bölgelerin pek çoğunun muhafaza edilemeyerek Azerbaycan ordusuna bırakılması , Ermenistan’ın Nahçıvan ile Azerbaycan’ın ana toprakları arasında Ermenistan toprakları üzerinden koridor açılmasını kabul etmesi , ülkedeki milliyetçi çevrelerin sert tepkisine neden oldu .
Bu öfke , Erivan sokaklarına Paşinyan karşıtı gösteriler olarak yansıdı .
Azerbaycan'la varılan anlaşmanın duyulmasının hemen ardından Nikol Paşinyan'ın istifası talebiyle gösteriler düzenlenmeye başlandı .
17 siyasi partinin oluşturduğu koalisyon , Paşinyan’ın istifası talebiyle gösterilerini haftalarca sürdürdü .
Nikol paşinyan bu çağrılara kulağını tıkadı .
Erivan sokakları kışın bastırmasıyla duruldu .
Geçen cumartesi günüyse sokaklar yeniden hareketlendi .
Paşinyan karşıtı gösteriler hız kazandı .
Protestolarla karşı karşıya kalan Paşinyan , Ermenistan silahlı kuvvetleri ile gerilim halindeydi .
Bu hafta içinde Paşinyan , Ermenistan Genelkurmay İkinci Başkanı Tigran Haçaturyan’ı görevden aldı .
Paşinyan'ın Rusya ile ilişkileri de sorunluydu .
Başbakanlık koltuğuna oturduktan sonra Rusya karşıtı ve Batı yanlısı danışmanlarla çalışmaya başlaması moskova'nın tepkisini çekmişti .
Paşinyan yönetiminin Rusya’ya mesafeli bir tutum sergilemesi , Rusya’nın Dağlık Karabağ çatışmalarında Ermenistan’a destek vermemesinin en önemli nedenlerinden biri olarak görülüyor .
ERMENİSTAN'IN ŞİFRELERİ

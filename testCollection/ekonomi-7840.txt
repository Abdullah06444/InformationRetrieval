Milli Piyango İdaresi , yılbaşı özel çekilişi için 37 milyona yakın bilet bastırdı .
Bilet satışında önceki yıllarda olduğu gibi yüzde 96 oranının yakalanması hedefleniyor .
NTV'ye konuşan Milli Piyango İdaresi Genel Müdürü Bekir Yunus Uçar , \ " büyük ikramiyenin satılmayan bilete çıktığı\ " iddialarını yalanladı .
NTV canlı yayınında Ahmet Ergen'in sorularını yanıtlayan Milli Piyango İdaresi ( MPİ ) Genel Müdürü Bekir Yunus Uçar , 80 milyon Lira'lık büyük ikramiye tutarının nasıl belirlendiğini anlattı .
Uçar , “Yıl içerisindeki ikramiye oranları , satılan biletler ve dağıtılan ikramiye oranı maksimumunu hesaplıyoruz ve yüzde 64 oranında bir ikramiye belirlemiş olduk .
Bu da 80 milyon TL'ye tekabül etti” dedi .
Bekir Yunus Uçar , 2019 yılbaşı çekilişinin büyük ikramiyesi olan 70 milyon TL’nin talihlisinin yılsonuna kadar çıkmaması halinde paranın kamuya aktarılacağını söyledi .
Uçar , “Yılsonu itibariyle alınmayan ikramiyeler de kamu payı olarak okul yapımında , hastane yapımında , öğrencilerimize yurt yapılmak üzere kamu payı olarak hazinemize aktarılıyor” şeklinde konuştu .
MPİ Genel Müdürü Uçar , son günlerde gündeme gelen , büyük ikramiyenin satılmayan bilete çıktığı iddialarını yanıtladı .
Uçar , şu ifadeleri kullandı : “Son 18 çekilişimiz içerisinde iştirakçilerimize , talihlilerimize ikramiye ödemediğimiz hiçbir çekiliş yok .
2019 yılı verilerini verelim mesela , 32 tane çekiliş yaptık bugüne kadar ve bu 32 çekilişte sadece 3 çekilişte isabet eden , büyük ikramiyeye isabet eden numalar idareye kaldı .
Bunlar da bu 80 milyon liralık ikramiye oranının içerisine aktarıldı . ”Uçar , büyük ikramiyenin satılan bilete çıkana kadar çekilişi devam ettirme zorunluluğun yasal olarak sadece yılbaşı çekilişlerinde geçerli olduğunu da vurguladı .
MİLLİ PİYANGO GENEL MÜDÜRÜ UÇAR : SON 32 ÇEKİLİŞTEN SADECE 3'Ü SATILMAYAN BİLETE ÇIKTI

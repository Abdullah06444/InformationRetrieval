Kurtuluş Savaşı'nın ' Halide Onbaşısı ' , Türk edebiyatının ' ilk savaş romancısı ' Halide Edip Adıvar , vefatının 57'nci yılında anılıyor .
Anadolu Ajansının ( AA ) kuruluşuna katkı sağlayan isimlerden , Kurtuluş Savaşı'nın ' Halide Onbaşısı ' , Türk edebiyatının ' ilk savaş romancısı ' Halide Edip Adıvar , vefatının 57'nci yılında anılıyor .
Türk edebiyatında önemli bir yeri olan Halide Edip , 1884 yılında Sultan 2. Abdülhamid Han'ın Ceyb - i Hümayun katiplerinden Selanikli Mehmed Edip Bey ile Fatma Bedrifem Hanım'ın çocukları olarak 1884'te dünyaya geldi .
Annesini küçük yaşta yitiren Halide Edip , çocukluğunu \ " mor salkımlı evde\ " , anneannesinin ve büyükbabasının yanında geçirdi .
Üsküdar Amerikan Kız Koleji'ne 1893 yılında giren Halide Edip , bir yıl sonra buradan ayrılmak zorunda kaldı .
Halide Edip , özel hocalardan Arapça , İngilizce , Fransızca ve müzik dersleri aldı .
İngilizce öğretmeninin teşvikiyle John Abbot'un Mother isimli kitabının çevirisini yaptı .
Mahmut Esat Efendi'nin düzenlemesiyle Mader adıyla basılan eser , Halide Edip'e , Sultan Abdülhamid tarafından \ " Şefkat Nişanı\ " verilmesine vesile oldu .
1899 yılında ikinci kez başladığı kolejden , 1901 yılında mezun oldu .
OĞLUNA JAPON KOMUTANIN ADINI VERDİHalide Edip , aynı yıl matematik dersleri aldığı Salih Zeki Bey'le evlendi .
Bu evlilikten Ayetullah ve Hikmetullah Togo isminde 2 oğlu dünyaya geldi .
Halide Edip , Japonların Rusya'yı yenmesinin verdiği sevinçle oğluna Japon Deniz Kuvvetleri Komutanı Amiral Togo Heihachiro'nun ismi olan \ " Togo\ " yu verdi .
Tevfik Fikret'in yönetimindeki Tanin gazetesinde \ " Halide Salih\ " imzasıyla yazılar yayımlayan Halide Edip , yazılarını daha sonra Resimli Kitap , Yeni Tanin , Şehbal , Musavver Muhit , Mehasin ve Resimli Roman gibi yayınlarda sürdürdü .
Yazıları nedeniyle tehditler alan Halide Edip , 31 Mart olayları sırasında öldürüleceği endişesiyle Mısır'a gitti .
1909'da yurda döndükten sonra yazılarına devam etti .
Eşi Salih Zeki'den 1910 yılında boşandı . \ " SULTANAHMET MİTİNGİNDE YAPTIĞI KONUŞMA ÇOK ETKİLİ OLDU\ "
Maarif Nazırı Sait Bey'in teklifiyle kız öğretmen okullarında öğretmenlik ve vakıf okullarında müfettişlik yaptı .
Bu dönemde gözlemlediği İstanbul'un arka mahalleleri , Sinekli Bakkal romanını yazmasına katkıda bulundu .
Halide Edip , bu dönemde Ziya Gökalp ve Yusuf Akçura gibi isimlerin yazılarından etkilendi .
Balkan Savaşı sırasında kadınların toplum hayatına katılması ve eğitilmesi amacıyla ilk kadın derneği Teali - i Nisvan Cemiyeti'ni kurdu .
Cemal Paşa'nın teklifi ile Lübnan , Beyrut ve Şam'da okulları düzenleyip açmak üzere Suriye'ye gitti .
Kendisi Suriye'deyken babasına verdiği vekaletnameyle 1917'de Dr. Adnan ile evlendi .
Aynı yıl Mev'ud Hüküm ve ilk tiyatro oyunu Kenan Çobanları'nı yazdı .
1918-19'da İstanbul Darülfünunu'nda Batı edebiyatı dersleri verdi .
Halide Edip , 15 Mayıs 1919'da İzmir'in işgalinden sonra düzenlenen Fatih , Üsküdar ve Sultanahmet mitinglerine konuşmacı olarak katıldı .
Özellikle Sultanahmet mitinginde yaptığı konuşma çok etkili oldu ve hiç unutulmadı .
Büyük Mecmua ve Vakit'teki yazılarıyla işgale karşı direnişin gelişmesine katkıda bulundu . \ " BÜTÜN VATANI KURTARACAK OLAN ANADOLU'DUR\ "
Bu yıllarda Anadolu'ya gizlice silah kaçırma işinde de görev alan Halide Edip , 1920'de eşiyle Anadolu'ya geçerek Milli Mücadele için çalışmalara katıldı .
Anadolu'ya geçişi sırasında Yunus Nadi ile sohbetlerinde bir ajans kurulması fikri ortaya çıktı .
Yunus Nadi Bey , Geyve Akhisar istasyonundaki bu sohbeti şöyle anlattı : \ "
- Halide Edip Hanım , sanki Kayışdağı'na bir tenezzühe çıkmış gibi seyahatten ve onun zahmetlerinden hiç şikayet etmiyor , bilakis daha ziyade işlerden bahsediyordu .
Pratik bir Türk kadını .
Kendisine Kuşçalı muharebesinde Paşa'ya sorduğum telsiz telgraf suali ile cevabını anlattım .
' Şimdi gider gitmez bütün dünyaya o tarik ile bağlanırız . ' dedim .
' Çok güzel . ' dedi , ' Daha iyisi gider gitmez bir ajans teşkilatı kuralım , o vasıta ile dahile ve harice söyleriz . '
Birinci şart hanımefendi .
Sonra tabii bunun teferruatı gelir ; mesela ilk merhalede neşriyat - ki başlı başına teşkilata ihtiyaç gösterir - sonra propaganda envai .
- Tabii sıra ile hepsi yapılır .
Fakat benim fikrimce ilk iş ajans olmalı .
Hatta isterseniz adını burada koyuverelim : Mesela Türk Ajansı , mesela Ankara Ajansı , mesela Anadolu Ajansı .
Daha da bulunabilir .
- Bana Anadolu Ajansı en iyi isim gibi görünüyor .
- Bana da öyle .
Değil mi , evvela kendini ve mümkünse bütün vatanı kurtaracak olan Anadolu'dur .
O halde kararımızı vermiş olalım : Anadolu Ajansı .
- Evet , Anadolu Ajansı hanımefendi . \ " ANADOLU AJANSI'NIN İSİM ANNESİ OLDUHalide Edip , 5 Nisan 1920'de , ajans konusunda Mustafa Kemal Paşa ile Ankara'da , bugünlerde müze olarak kullanılan istasyon binasında yaptıkları görüşmeyi , Türk'ün Ateşle İmtihanı adlı eserinde şöyle anlatmıştır : \ "
Yunus Nadi Bey'le yolda konuştuğumuz ajans sorununu M. Kemal Paşa'ya açtım .
Yunus Nadi Bey'le buna , ' Anadolu Ajansı ' olarak başlamayı konuştuğumuzu anlattım .
İsteklerimiz , bu ajans haberlerini , telgrafhanesi olan her yere göndermek ve olmayan yerlerde de camilere ilan halinde yapıştırmaktı .
Bundan başka , dünyanın ne düşündüğünü anlamak için , İngilizce ve Fransızca gazetelerin en önemlilerini getirtmekti .
Bu noktalar üzerinde anlaştıktan sonra , ben bir yazı makinesi lazım olduğunu söylediğim zaman , Mustafa Kemal , Osmanlı Bankası'ndan bulacağını vadetti . \ " Bu konuşmaların ardından 6 Nisan 1920'de Anadolu Ajansının kuruluşu gerçekleştirildi . Halide Edip Adıvar , AA'nin isim annesi olarak tarihe geçti . Cumhuriyetin Kurucusu Büyük Önder Mustafa Kemal Atatürk , Milli Mücadele ateşini tutuşturduğu bütün yurda gönderdiği tarihi genelge ile Anadolu Ajansının kuruluşunu duyurdu . SAKARYA SAVAŞI'NDA ONBAŞI OLDUAnkara'da Yunus Nadi'nin Hakimiyet - i Milliye gazetesine yardım eden Halide Edip , bir yandan da yabancı gazetelerin tercümelerini yaptı . Hilal - i Ahmer'de ( Kızılay ) Ankara Şubesi Başkanı oldu . Sakarya Savaşı sırasında onbaşı oldu . 1921 ve 1922'de arasında Tetkik - i Mezalim Komisyonu'nda Yunan ordusunun çekilirken bıraktığı hasarı ve halka yaptığı zulümleri raporlaştırdı . Halide Edip'e , savaş sonunda \ "
Çavuş\ " rütbesi verildi . Bu dönemde yaptığı gözlemlerle Ateşten Gömlek , Vurun Kahpeye romanları ile Dağa Çıkan Kurt hikaye kitaplarını yazdı . Cumhuriyet'in ilanından sonra Halide Edip , Akşam , Dergah , İkdam , Vakit , Hakimiyet - i Milliye , Son Telgraf gazete ve dergilerinde yazı hayatını sürdürdü . Milli Mücadele'den sonra , kurucuları arasında Adnan Adıvar'ın da bulunduğu Terakkiperver Cumhuriyet Fırkası'nın İsmet Paşa ( İnönü ) hükümetince kapatılması ve çıkan siyasi ihtilaflar yüzünden eşiyle 1925'te Türkiye'den ayrılmayı tercih etti . Halide Edip , 1939 yılına kadar 14 yıl boyunca yurt dışında yaşadı . İngiltere , Fransa ve ABD'de konferanslar ile üniversitelerde dersler verdi . 1935'te Hindistan'a giderek Müslüman üniversitesi Camia - ı Milliye'nin kurulması için düzenlenen kampanyayı destekledi . İstanbul Üniversitesi'nde 1940'ta İngiliz Edebiyatı dersleri verdi . 1950'de Demokrat Parti listesinden İzmir milletvekili olarak seçildi . Halide Edip , bazı görüş ayrılıkları nedeniyle 1954'te milletvekilliğinden ayrılarak üniversiteye döndü . Son döneminde kendini tamamen edebiyata veren Halide Edip , Mor Salkımlı Ev kitabında hatıralarını yayınladı . Halide Edip Adıvar , 9 Ocak 1964'te 82 yaşında hayatını kaybetti ve cenazesi , İstanbul Merkezefendi Mezarlığına defnedildi . \ "
TEK TÜRK SAVAŞ ROMANCISI\ " Peyami Safa'nın \ "
Tek Türk savaş romancısı\ " dediği Halide Edip , geride Heyula , Raik'in Annesi , Seviye Talib , Handan , Yeni Turan , Son Eseri , Mev'ud Hüküm , Ateşten Gömlek , Kalp Ağrısı , Vurun Kahpeye , Zeyno'nun Oğlu , Sinekli Bakkal , Yolpalas Cinayeti , Tatarcık , Sonsuz Panayır , Döner Ayna , Akıle Hanım , Kerim Sutna'nın Oğlu , Sevda Sokağı Komedyası , Çaresaz , Hayat Parçaları adlı romanlarını ; Mor Salkımlı Ev , Türk'ün Ateşle İmtihanı hatıra kitaplarını ve Kenan Çobanları , Maske ve Ruh adlı tiyatro oyunlarını bıraktı . Halide Edip , ayrıca George Orwell'in Hayvan Çiftliği , Shakespeare'in Hamlet gibi önemli eserlerini de Türkçeye kazandırdı .

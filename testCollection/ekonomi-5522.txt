Ticaret Bakanlığı yaptığı inceleme sonucunda 375 firmaya fahiş fiyat artışı uygulamaktan 12 milyon lira ceza verildiğini duyurdu .
Ticaret Bakanlığı , temel ihtiyaç ürünlerinde arz - talep dengesiyle uyuşmayan fiyat artışlarının tespiti amacıyla 19-20 Ocak'ta Türkiye genelinde yapılan denetimlerde 562 işletme bazında 9 bin 870 ürünün fiyatını inceledi .
Bakanlıktan yapılan yazılı açıklamaya göre , son dönemde vatandaşların fahiş fiyat artışlarına yönelik artan şikayet başvuruları üzerine başta gıda ve temel tüketim ürünlerinde olmak üzere saha denetimleri artırıldı .
Temel ihtiyaç ürünlerinde arz - talep dengesiyle uyuşmayan fiyat artışlarının tespiti amacıyla 19-20 Ocak'ta Türkiye genelinde temel ihtiyaç ürünlerine yönelik fiyat denetimleri gerçekleştiren Bakanlık , bu kapsamda 562 işletme bazında 9 bin 870 ürünü inceledi .
İnceleme sonucu elde edilen veriler Haksız Fiyat Değerlendirme Kurulu tarafından değerlendirilecek ve firmaların savunmalarının alınmasının ardından haksız fiyat artışında bulunduğu tespit edilenler hakkında 10 bin liradan 100 bin liraya , stokçuluk faaliyetinde bulunduğu tespit edilenlere ise 50 bin liradan 500 bin liraya varan idari para cezası uygulanacak .
AYÇİÇEK YAĞI , YUMURTA , TAVUK , BEBEK MAMASI FİYATLARINDA DENETİMLER ARTIRILDITicaret Bakanlığı koordinasyonunda Adalet , Hazine ve Maliye , Sanayi ve Teknoloji , Tarım ve Orman bakanlıkları , TOBB , TESK , üretici ve tüketici örgütleri , perakende sektörü temsilcilerinden oluşan Haksız Fiyat Değerlendirme Kurulu , bugüne kadar 3 bin 208 dosyayı karara bağladı .
Temizlik , hijyen ürünleri gibi temel ihtiyaç maddelerinde fahiş fiyat artışı yaptığı değerlendirilen 375 firmaya toplam 11 milyon 885 bin lira idari para cezası uygulanmasına karar verdi .
Bununla birlikte son dönemde Bakanlığa intikal eden ve temel gıda ürünleri arasında yer alan ayçiçek yağı , yumurta , tavuk , bebek maması ürünlerine yönelik fahiş fiyat artışı şikayetleri ve başvuruları üzerine , bu ürünlere yönelik denetimler artarken , üretici / ithalatçı / tedarikçi ve bu ürünlerin tüketicilere satışını yapan bazı yerel ve ulusal marketlerden savunma istendi .
Gelen bilgi ve belgelerin değerlendirilmesi sonucunda haksız fiyat artışına sebebiyet verdiği tespit edilen ilgililer hakkında gerekli yaptırımlar uygulanacak .
REKLAM KURULUNUN DENETİMLERİ DE HIZ KESMEDİDiğer taraftan Reklam Kurulunca yürütülen incelemeler neticesinde , 2020 yılında ürünlerin fiyatlarında fahiş artışlar yapan ve Kovid - 19 salgınını aldatıcı reklamlar yoluyla fırsata çevirmeye çalışan 303 firma hakkında toplam 13,3 milyon lira idari para cezası uygulandı .

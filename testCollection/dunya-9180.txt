Alman merkezli ilaç şirketi Biontech’in kurucusu Prof. Uğur Şahin , Mayıs sonunda ya da Haziran ayının başında Covid - 19 vaka ve can kaybı sayısının kalıcı ölçüde düşeceğini böylece normal yaşama dönülebileceğini söyledi .
Covid - 19’un kontrol altına alınmasının her şeyin tamamen düzeleceği anlamına gelmediğini belirten Şahin , mutasyona uğrayan corona virüs ile ilgili endişelendiğini dile getirdi .
Geliştirdiği Covid - 19 aşısının bu kadar etkili olacağını beklemediğini belirten Şahin , Covid - 19 aşısının grip aşısı gibi iki yılda bir tekrar edilmesi gerekeceğinin altını çizdi .
Dünya çapında ilk onaylanan Covid - 19 aşısını geliştiren Biontech şirketinin kurucusu bilim insanı Uğur Şahin , Alman basınına konuştu .
Der Spiegel dergisine ve Bild gazetesine konuşan Şahin , aşılamayla birlikte vaka sayılarında önemli ve kalıcı düşüşün Mayıs ayının sonunda ya da Haziran ayının başında gerçekleşeceğini söyledi .
Şahin , \ " Önemli kriter o döneme kadar yeterli sayıda insanın aşılanmış olması . Ancak Covid - 19’un kontrol altına alınması , virüsün artık bulaşmayacağı ve tamamen biteceği anlamına gelmiyor . Sadece normal bir yaşama tekrar dönebileceğimiz anlamına geliyor\ " şeklinde konuştu . ‘YAŞLILARIN AŞI OLMASININ HIZLANDIRILMASI GEREKİYOR’Mutasyonların vaka can kaybı sayılarını hızlı şekilde artırdığını söyleyen Uğur Şahin , " Bu durumdan endişeleniyorum . Görünen o ki , yeni mutasyonlar sebebiyle Covid - 19 pandemisi aşıyla sürü bağışıklığı sağlanmadan yeni bir ivme kazanacak " derken Biontech - Pfizer aşısının mutasyonlara karşı etkili olduğunun altını çizdi . ‘AŞININ BU KADAR ETKİLİ OLMASINI BEKLEMİYORDUM’İsrail’de elde edilen verilerin aşılarının mutasyonlara karşı etkili olduğunu ispatladığını belirtirken , " Tünelin ucundaki ışığı görüyoruz . Görünen ışık da tünelin ışığı değil . Aşının etkinliği sayesinde hem virüsün bulaşması hem de virüsün insan içindeki gelişimi engelleniyor . Ben aşının bu kadar etkili olmasını beklemiyordum " şeklinde konuştu . ‘GRİP AŞISI GİBİ İKİ YILDA BİR AŞI GEREKECEK’Mutasyonlu Covid - 19 sebebiyle iki doz aşı olanların gelecek sene üçüncü bir aşıya ihtiyaç duyabileceğini belirten Şahin , \ " Toplumda bağışıklığı sürekli hale getirmemiz virüsle mücadelede önemli . Büyük bir olasılıkla karşımıza çıkabilecek mutasyonlara karşı her iki yılda bir aşıyı tekrar etmek gerekecek . Grip aşısındaki durum , Covid - 19 için de geçerli olacak . Bu artık bizim yeni normalimiz olacak " şeklinde konuştu .
Almanya’daki Covid - 19 durumu hakkındaki görüşleri sorulan Şahin , " İngiltere’deki mutasyon geçiren virüsün Almanya’da etkili olması sebebiyle vaka sayılarındaki düşüş gecikecek " derken , " Mutasyonların bir sorun oluşturacağı anlaşılıyor . Yaşlıların aşılanmasının hızlandırılması gerekiyor . Bu , Mart ayı sonundaki can kaybı sayısını azaltmamıza yardımcı olacak şeklinde konuştu .

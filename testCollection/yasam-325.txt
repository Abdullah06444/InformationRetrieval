" Balıkların hafızası 3 saniyedir " miti yıkıldı .
Bu sözün bir efsane olduğu olduğu , balıkların aslında 5 ay öncesine ait bilgileri hatırlayabildiği belirlendi .
Balıkların eğitilebileceğini de gösteren araştırmalara göre , balıklar fareler kadar akıllı .
Yaygın kabul gören bir mit , balıkların en fazla 3 saniye öncesinin bilgilerini hafızalarında tutabileceklerini söyler .
Ancak İsrail’de yapılan son araştırma bunun doğru olmadığını , balıkların 4-5 ay öncesine ait bilgileri hatırlayabildiğini , dahası balıkların eğitilebileceğini gösterdi .
Elde edilen yeni bilgilerle , daha ekonomik ve daha çevreci balık çiftlikleri kurulabilir .
2003 yılında Pixar yapımı Finding Nemo ( Kayıp Balık Nemo ) çizgi filmindeki minicik hafızalı Dory karakteri , sürekli unutan ve bir an parlayıp bir an kaybolan düşünceleriyle izleyicinin yüzünü güldürmüştü .
Ancak son bulgular , Dory’nin aksini ispat ediyor .
Üç saniyelik hafızalarıyla bilinen balık dünyası , bilim adamlarını şaşırttı ve ses sistemiyle yapılan araştırma asıl gerçeği ortaya koydu .
İsrail’deki Technion Teknoloji Enstitüsü’nde yapılan araştırmada , yavru balıklara yemleri düzenli olarak belirli bir ses eşliğinde verildi .
Yaklaşık bir ay süren eğitimden sonra balıklar , açık denizdeki balık çiftliklerinde kendilerine ayrılan bölümlere salıverildi .
4-5 ay sonra balıklar yetişkin olup avlanma zamanı gelince , daha önce bir ay boyunca yem verilirken çalınan ses yinelendi ve balıkların aradan uzun süre geçmesine rağmen sese geldikleri görüldü .
Uzmanları bu deney sonrasında elde ettikleri bulgularla ‘eğitilmiş’ balıkların , ekonomik olarak çok değerli olduklarını , balıkların eğitilmesi ile balık çiftliklerinin giderlerinde önemli tasarruf sağlanabileceğini tahmin ediyor .
Yeni bulgular , sık sık çevreye zarar verdiği gerekçesiyle eleştiri konusu olan balık çiftliklerinin , çevreye minimum düzeyde zarar verecek biçimde inşa edilebilmesine de olanak tanıyor .
BALIKLAR İÇİN YEMEK VAKTİ Plymouth Üniversitesi’nde yapılan başka bir araştırma da altın balıklarının 3 aylık hafızalarının olduğunu ve bunun da ötesinde zaman kavramlarının olduğunu ortaya çıkardı .
Araştırmada öncelikle balıklara yemlerini hazırlanmış özel bir düzeneği dürterek almaları öğretildi .
Bu öğretildikten sonra da düzenek günün sadece belirlenmiş bir saatlik diliminde yem verecek biçimde yaralandı .
Sonunda balıkların sadece belirlenmiş saatte düzeneğe gelerek , yemlerini aldıkları görüldü .
FARELER KADAR AKILLILARBalıklar üzerine başka bir araştırma da İskoçya’nın St. Andrews Üniversitesi’nde yapıldı .
Altın balıklar üzerine yapılan araştırmanın yürütücüsü Dr. Mike Webster bulgularını şöyle açıkladı : " Pek çok insanda balıkların üç saniyelik hafızası olduğu düşüncesi vardır , ancak böyle bir şey yok . balıkların kuşlardan ya da memelilerden daha aptal olmadığı hatta pek çok durumda daha akıllı olduklarına dair pek çok kanıt bulunuyor . Golyan balığı , dikenli balık ya da pek çok süs balıkları fareler ya da sıçanlar kadar akıllılar . "

Milyonlarca kişiyi ilgilendiren vergi borcu yapılandırması başvuruları bugün sona eriyor .
200 milyar liralık borç yapılandırılacak .
Borcunu peşin ödeyen teşvik alacak .
Binlerce çiftçi ve esnaf emekli olabilecek .
Yapılandırma aynı zamanda milyonlarca Bağ - Kur'luya da hem emeklilik hem de günlerini dondurma imkânı getiriyor .
İşte ayrıntılar .
Milyonlarca vatandaşın borçlarından kurtulması için son gün bugün .
1 Şubat Pazartesi mesai bitimine kadar başvuran vatandaşların devlete olan borçları yapılandırılacak .
Aylar önce geçen kanunda , başvuru ve ilk taksit zamanlarının uzatılması için bir defaya mahsus yetki verilmişti .
Bundan sonraki dönemde ise kararname ile süre uzatımı yapılamayacak .
BORÇLAR VE EMEKLİLİK İÇİN SON DAKİKA FIRSATIBorçlulara birçok avantaj sağlayan yapılandırma , Bağ - Kur'lulara primleri için yapılandırma , dondurma , ihya kolaylığı da getirildi .
Yapılandırmaya başvuranlar borcundan kolayca kurtulduğu gibi 5 puanlık indirimden de yararlanacak .
İşte son bulmasına saatler kala emeklilik için fırsat sunan düzenlemenin 3 adımlı planlaması ;
1 - YAPILANDIRMA : 1 Şubat'a kadar başvuranların gecikme ceza ve faizleri silinecek , bunun yerine Yİ - ÜFE üzerinden hesaplama yapılacak .
31 Mart'a kadar peşin ödeme yapanlar , Yİ - ÜFE tutarının yüzde 90'ını ödemeyecek .
Hesaplanan tutarın tamamının ilk 2 taksit ödeme süresi içinde ödenmesi halinde ise Yİ - ÜFE tutarında yüzde 50 indirim yapılacak .
2 - DONDURMA : Bağ - Kur'lulardan 31 Ekim 2020'ye kadar olan prim borçlarını 1 Şubat'a kadar ödemeyenlerin ya da yapılandırmayanların prim borcu silinirken , borca ilişkin hizmet süreleri dondurulacak .
Bu süreler emeklilik için geçerli olmayacak .
3 - İHYA : Bağ - Kur'lu olup da prim borçları nedeniyle daha önce sigortalılık süreleri durdurulanlar , ay başına kadar Sosyal Güvenlik Kurumu'na ihya başvurusunda bulunabilecek .
PRİM BORCU İÇİN ÇÖZÜMPrim borcu bulunduğu için emekli olamayanlar yapılandırma ile muradına erecek .
Yeterli primi bulunup borçlu olduğu süreye ihtiyacı olmayanlar , borçlarını sildirip günleri dondurarak emekli olabilecek .
Bu arada SGK'nın bankalarla yaptığı protokol kapsamında borcunu ödemesi durumunda aylık bağlanacak sigortalılara krediyle emeklilik imkânı sunulacak .
Sigortalılar , yapılandırılan sigorta prim borçlarının peşin ödeme tarihinin son günü olan 31 Mart'a kadar ilgili bankalardan aylık yüzde 1.60 faiz oranı ve 36 ay vade ile kredi kullanabilecek .
ONLAR DA EMEKLİ OLABİLECEKSabah'ın haberine göre , vergi borcu yapılandırması başvuruları bugün sona eriyor .
Vergi , prim , öğrenim kredisi , cezalar başta olmak üzere devlete olan borçlarını yapılandırmak için başvuranların sayısı 10 milyonu geçti .
Yaklaşık 200 milyar liralık borç yapılandırılırken , borcunu peşin ödeyenler teşvik , destek , hakediş ödemelerini almaya başlayacak .
Prim borcunu ödeyemediği için sigortalılık süresini dolduran binlerce çiftçi , esnaf da emekli olabilecek .
Öğrenim kredisini yapılandırmak için başvuran 2 milyon üniversite mezunun borç stresi , haciz korkusu bitecek .
Yapılandırma imkânlarından yararlanmak isteyenlerin bugün mesai saati bitimine kadar vergi dairelerine başvurması gerekiyor .
3.8 MİLYARLIK TAHSİLATGelir İdaresi Başkanlığı'ndan alınan bilgiye göre , vatandaşlar vergi ve diğer alacakların yapılandırılmasına sağlanan olanaklara büyük ilgi gösteriyor .
Vergi dairelerine yaklaşık 7.5 milyon mükellef başvurdu , 8 milyon 800 bin dilekçe işleme alındı .
Bu kapsamda yapılandırılan borç tutarı 106 milyar lirayı geçti , 3.8 milyar liralık tahsilat gerçekleşti .
Vergi dairelerine başvurup borcunu yapılandıranların ilk taksitlerini , peşin ödemeyi tercih etmişlerse peşin ödemelerini en geç 1 Mart'ta yapması gerekiyor .
ARŞİV : VERGİ BORÇLARI YENİDEN YAPILANDIRILACAK

Papa Franciscus'un Irak'taki temasları nedeniyle Irak'ta 6 Mart Ulusal Hoşgörü ve Birlikte Yaşama Günü ilan edildi .
Irak Başbakanı Mustafa el - Kazımi , Katoliklerin ruhani lideri Papa Franciscus'un Irak'taki temasları nedeniyle 6 Mart'ı Ulusal Hoşgörü ve Birlikte Yaşama Günü ilan etti .
Kazımi , sosyal paylaşım sitesi Twitter hesabından yaptığı açıklamada , \ " Barış ve hoşgörü eksenleri Papa Franciscus ile Şiilerin en büyük dini mercisi Ali es - Sistani'nin tarihi görüşmesi ve antik Ur kentindeki dinler arası görüşme münasebetiyle her yıl 6 Mart'ı Ulusal Hoşgörü ve Birlikte Yaşama Günü ilan ediyoruz\ " ifadelerini kullandı .
Dün Irak ziyaretine başlayan Katoliklerin dini lideri Papa Franciscus , bugün Şiilerin en büyük dini mercisi Ali es - Sistani ile Necef kentindeki evinde bir araya gelmişti .
Daha sonra Hazreti İbrahim'in doğum yeri olduğuna inanılan Zikar ( Nasiriye ) vilayetindeki Ur kentini ziyaret eden Papa , burada Müslüman ve Hristiyan din adamları tarafından karşılanmıştı .
Papa Franciscus , yeni tip corona virüs ( Kovid - 19 ) salgını nedeniyle 2020'deki dış gezilerini iptal etmişti .
16 ay sonra ilk dış gezisini gerçekleştiren Franciscus , tarihte Irak'ı ziyaret eden ilk Papa olarak kabul ediliyor .
PAPA FRANCİS CORONA VİRÜSÜ KADINA BENZETTİ

Tarihe ‘Bitcoin ile ilk alışveriş’ olarak geçen ve kripto para takvimine “Bitcoin Pizza Günü” olarak giren 22 Mayıs 2010’da iki büyük pizzaya 10 bin Bitcoin ödeyen Laszlo Hanyecz , o günkü kurla 41 dolar ücret ödedi .
Geçtiğimiz günlerde 61 bin doların üzerine çıkan Bitcoin değeri ile Hanyecz’in iki pizza için ödediği ücret 613 milyon dolara yükseldi .
Hanyecz ise konuyla ilgili bu durumdan hiçbir pişmanlık duymadığını söyledi .
Kripto para birimleri arasında en büyük paya sahip olan Bitcoin , 2009 yılında ortaya çıktıktan sonra 22 Mayıs 2010’da kripto paralar için kritik bir eşik meydana geldi .
Aslında olayın aslı 22 Mayıs tarihinden iki gün önceye dayanıyordu .
Laszlo Hanyecz adında bir bilgisayar programcısı bir Bitcoin tartışma sitesine 2 büyük boy pizza için 10 bin Bitcoin ödeme yapabileceğini söylediği bir ilan bıraktı .
İlandan iki gün sonra yani 22 Mayıs 2010’da ise ’Jercos’’ adlı kullanıcı Hanyecz’e geri dönüş yaparak 10 bin Bitcoin’e iki büyük boy pizza gönderdi .
Bu olay tarihteki ilk Bitcoin alışverişi olurken 22 Mayıs 2010 da “Bitcoin Pizza Günü” olarak kayıtlara geçti .
Kripto para tarihinin köşe taşlarından biri olan 22 Mayıs 2010’da Bitcoin’in değeri 0,0041 dolar iken bugün ise değeri 61 bin doların üzerine çıktı . ‘HİÇBİR PİŞMANLIK YAŞAMADIM’Laszlo Hanyecz , iki büyük pizzaya 41 dolar ücret öderken bugün ise o iki pizzanın değeri tam 613 milyon dolar .
Hanyecz bu durum ile ilgili Bitcoin’deki fiyat artışlarına rağmen pizzaları satın aldığından bu yana geçen yıllarda hiçbir pişmanlığı yaşamadığını söyledi .
Sadece 2020 yılında yüzde 10’e yakın artış gösteren Bitcoin kripto para birimleri arasında en büyük paya sahip olurken bütün kripto paraların değeri ise 1,1 trilyon dolara ulaştı .
Tesla ve Mastercard gibi büyük şirketler tarafından desteklenen Bitcoin’e , gün geçtikçe daha fazla şirket tarafından arka çıkılıyor .
İLK KEZ 60 BİN DOLARI AŞTIKripto para birimi Bitcoin , rekor kıran çıkışını sürdürerek , ilk kez 60 bin doların üzerine çıktı .
Bitcoin'in değeri , bazı büyük şirketler tarafından yapılacak ödemelerde kabul edilmeye başlanmasıyla birlikte 2020 sonlarından bu yana üç katına çıktı .
Ancak bazı analistler , Bitcoin'in değerini 60 bin doların üzerine taşıyan bu son yükselişin kısmen ABD'de corona virüs salgını nedeniyle kabul edilen 1,9 trilyon dolarlık teşvik paketinden kaynaklandığını belirtiyor .

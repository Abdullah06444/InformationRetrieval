Eski futbolcu Emre Aşık ile 8 yıllık eşi Yağmur Sarnıç'ın boşanma davası dün görüldü .
Sarnıç duruşmaya sevgilisiyle katıldı .
Emre Aşık , " Yağmur Hanım daha boşanmadan başka biriyle aynı evde yaşamaktadır . Artık ona nafaka ödemek istemiyorum " dedi .
Olaylı ayrılık süreciyle sık sık gündeme gelen Emre Aşık ile Yağmur Sarnıç’ın çekişmeli boşanma davası dün İstanbul Aile Mahkemesi’nde görüldü .
Duruşmaya davacı - karşı davalı Emre Aşık ile davalı - karşı davacı Yağmur Sarnıç avukatlarıyla birlikte katıldı .
Hürriyet'ten Özge Eğrikar'ın haberine göre Yağmur Sarnıç adliyeye sevgilisi Beycan Şenürek ile birlikte geldi . \ " NAFAKA ÖDEMEK İSTEMİYORUM\ "
Duruşmada söz alan Emre Aşık , eşinin televizyon programlarına katılarak başka bir erkekle birlikte olduğunu açıkladığını ve artık ona nafaka vermek istemediğini söyledi : " Evlenmek istediğini , dört çocuk daha doğuracağını söylemektedir . Hatta kendisine alınan tektaşı da göstermektedir . Benim de aile yakınlarım , arkadaş çevrem vardır . Bu yaşananlar beni maddi ve manevi olarak sıkıntıya sokmaktadır . Kendisi bir an önce bu davanın bitmesini ve evlenmek istediğini belirtmiştir . Şimdi ise davayı uzatmaya çalışmaktadır . Ne yapmaya çalıştığını anlamak mümkün değildir . ‘Ne koparabilirsem kârdır’ anlayışındadır . Ben bugün karar çıkacak diye duruşmaya katılmıştım . Artık nafaka ödemek istemiyorum . Zira maddi olarak durumum kötüdür . Yağmur Sarnıç , daha boşanmadan başka biriyle aynı evde yaşamaktadır . "
VELAYET TALEBİ REDDEDİLDİEmre Aşık’ın ifadesinin ardından söz alan Yağmur Sarnıç ise çocuklarının velayetinin tedbiren kendisine verilmesini talep etti .
Sarnıç’ın velayet talebini reddeden mahkeme , Emre Aşık’ın tanıklarının dinlenmesi için duruşmayı erteledi .
YÜZÜĞÜ DİKKAT ÇEKTİDuruşmaya sevgilisi olduğu iddia edilen Beycan Şenürek ile katılan Yağmur Sarnıç , parmağındaki tektaşla dikkat çekti .
Duruşma gizli görüldüğü için Şenürek salon önünde bekledi .
Duruşma salonundan önce Yağmur Sarnıç çıktı .
Sarnıç , sevgilisiyle birlikte hızla adliyeden ayrıldı .
ÇOCUKLARI HACİZLE ALMIŞTIEmre Aşık , üç çocuğunun annesi Yağmur Sarnıç’a kendisini dolandırdığını , para sakladığını ve başka erkeklerle gezdiğini iddia ederek çekişmeli boşanma davası açmıştı .
Mahkeme önce çocukların geçici velayetini Yağmur Sarnıç’a vermiş ve aylık 10 bin lira nafaka ödenmesini hükmetmişti .
Emre Aşık , daha sonra eşinin çocuklarına şiddet uyguladığı iddiasıyla savcılığa suç duyurusunda bulundu .
Yağmur Sarnıç hakkında ‘basit yaralama ve kötü muamele’ suçundan 2.5 yıla kadar hapis istemiyle dava açılmasının ardından Aile Mahkemesi , üç çocuğun geçici velayetini baba Emre Aşık’a verdi .
Emre Aşık da çocuklarını haciz kararıyla Yağmur Sarnıç’tan aldı .
Akrep 8. yeni bölüm fragmanı

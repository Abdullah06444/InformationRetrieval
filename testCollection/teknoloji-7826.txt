WhatsApp , son güncellemeyle Facebook'la paylaşılan verilerin değişmediğini açıkladı .
Şirket kişisel iletişimlerin güvenli olduğunu son güncellemenin işletmelerin kullandığı WhatsApp Business'a dair olduğunu söyledi .
Son güncellemenin geri alındığına yönelik şirketten bir açıklama yapılmadı .
Dünya genelinde 2 milyara yakın insan tarafından kullanılan WhatsApp'ın yeni güncellemesine ilişkin tartışmalar devam ediyor .
Son olarak şirketten e - maille yapılan açıklamada konuya ilişkin yeni detaylar paylaşıldı . WhatsApp sözcüsü , yeni güncellemeyle kişisel iletişime ilişkin verilerin etkilenmeyeceğini belirtti .
Forbes ve The Verge'de yer alan açıklamada şu ifadelere yer verildi ; \ " Ekim ayındaki duyuruda da belirttiğimiz gibi , WhatsApp platform üzerinden yapılan alışverişleri ve işletmelerden alınan yardımları kolaylaştırmak istiyoruz . Birçok insan WhatsApp'ı aileleri ve arkadaşlarıyla iletişim kurmak için kullansa da işletmelere ulaşan kullanıcı sayısı da artıyor . Bu sayede , işletmeler ana şirketimiz Facebook üzerinden güvenli hosting hizmeti alma seçeneğine sahip olabilecekler . Bu güncelleme WhatsApp'ın Facebook'la veri paylaşımı pratiklerini değiştirmiyor ve dünyanın neresinde olurlarsa olsunlar arkadaşlarınız ve ailenizle özel iletişiminizi etkilemiyor . WhatsApp insanların gizliliğini korumaya derinden bağlı . Önümüzdeki ay boyunca yeni güvenlik politikamızı inceleyebilmeleri için WhatsApp üzerinden direkt olarak kullanıcılarla iletişim halindeyiz\ " WHATSAPP SÖZLEŞMESİ İPTAL İDDİALARISosyal medyada WhatApp'ın gelen tepkiler üzerine güvenlik güncellemesini geri çektiği yönünde iddialar yer alıyor .
Şirketten bu yönde bir açıklama gelmedi . WhatsApp kaynaklarından yapılan son açıklamalar şirketin aldığı kararı uygulamaya kararlı olduğunu işaret ediyor .
FACEBOOK'UN YÖNETİCİSİNDEN AÇIKLAMA Güncellemeyle gelen tartışmalara ilişkin bir açıklama da Facebook'un WhatsApp'a atadığı yönetici Will Cathcart tarafından yapıldı .
Twitter hesabı üzerinden açıklamalarda bulunan Cathcart söz konusu güncellemenin iş iletişimiyle ilgili olduğunu ve Whatsapp'ın Facebook ile veri paylaşımı uygulamalarını değiştirmeyeceğini belirtti .
Yönetici bu güncellemenin kullanıcıların aileleri ve arkadaşları ile kurduğu iletişimi etkilemeyeceğini de savundu . Whatsapp ve Facebook'un uçtan uça şifreleme yöntemiyle özel mesajları göremediğini hatırlatan Cathcart , uçtan uça şifreleme teknolojisine bağlı olduklarını ve tüm dünya üzerinde bu teknolojinin geliştirilmesini savunacaklarını belirtti .
Söz konusu güncellemenin şirketlerin iletişimi açısından ele alınması gerektiğine işaret eden yönetici şirketlerin kendilerine gelen mesajları etkin bir şekilde yanıtlayacakları araçlar talep ettiğini , mevcut durumda kullanıcıların Whatsapp üzerinden şirketlerden talep ettikleri şeyleri satın almalarının zor olduğunu ifade etti .
Cathcart ayrı bir açıklamada söz konusu güncellemenin nedenlerini şöyle anlattı : Çoğu insan WhatsApp'ı arkadaşlarıyla ve ailesiyle sohbet etmek için kullanırken , giderek daha fazla insan WhatsApp aracılığıyla işletmelere de ulaşıyor .
Şeffaflığı daha da artırmak ve işletmelerin WhatsApp üzerinden müşterileriyle iletişimlerine yardımcı olmak adına gizlilik politikamızı güncelliyoruz .
Bu sayede , işletmeler ana şirketimiz Facebook üzerinden güvenli hosting hizmeti alma seçeneğine sahip olabilecekler .
Bununla birlikte , WhatsApp üzerinden işletmelerle mesajlaşmayı ya da iletişim kurmayı tercih etmeyen kişiler bu değişiklikten etkilenmeyecek .
YA KABUL ET YA TERKET POLİTİKASIYeni güncelleyi onaylamak için son tarih 8 Şubat 2021. WhatsApp Avrupa Birliği ülkeleri hariç bu güncellemenin onaylanmasını zorunlu tutuyor .
8 Şubat'a kadar WhatsApp'ın yeni veri politikasını onaylamayan kullanıcılar bu tarihten itibaren uygulamayı kullanamayacak .

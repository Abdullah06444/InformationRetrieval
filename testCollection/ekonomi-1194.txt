Yıldız Holding’in iştiraki Kümaş Manyezit'in OYAK bünyesindeki Erdemir'e satışı için anlaşma imzalandı .
Yıldız Holding'in açıklamasına göre , Kamuyu Aydınlatma Platformu'na ( KAP ) bildirilen 340 milyon dolar işletme değeri üzerinden yapılan anlaşmanın ardından yasal onayların alınmasıyla hisse devri gerçekleşecek .
Gözde Girişim tarafından KAP'a yapılan açıklamaya göre , yüzde 49'u Yıldız Holding AŞ'ye , yüzde 51'i ise Gözde Girişim Sermayesi Yatırım Ortaklığı AŞ’ye ait olan Kümaş Manyezit Sanayi AŞ'nin toplam sermayesinin yüzde 100'ünün ilgili yasal onaylar alındıktan sonra Ereğli Demir ve Çelik Fabrikaları TAŞ'a , 340 milyon dolar işletme değeri üzerinden devri için anlaşma imzalandı . \ " KÜMAŞ MANYEZİT , YILDIZ HOLDİNG BÜNYESİNDE BÜYÜK DEĞER KAZANDI\ "
Açıklamada görüşlerine yer verilen Yıldız Holding Üst Yöneticisi ( CEO ) Mehmet Tütüncü , Kümaş Manyezit’in Erdemir'e satışı hakkında şunları kaydetti : \ " Ana faaliyet alanlarımız olan gıda ve perakendeye odaklanarak büyüme stratejimizi sürdürürken , girişim sermayesi şirketimiz Gözde Girişim aracılığıyla farklı sektörlerdeki yatırımlarımıza devam ediyoruz . Gözde Girişim'in 2012 yılında satın aldığı Kümaş Manyezit , holdingimiz bünyesinde bulunduğu süre içinde büyük değer kazandı . Dünya genelindeki kriptokristalin manyezit cevherinin yaklaşık yüzde 20'sine tek başına sahip olan Kümaş Manyezit , pandemiye rağmen 2020 yılında da faaliyetlerini kesintisiz sürdürdü . Daha önce ithal edilen yüzde 98 magnezyum oksit ( MgO ) içerikli fused manyezitin yüzde 100'ünü kendisi üretebilir hale gelen Kümaş , toplam satış miktarını 2020’de bir önceki yıla göre yüzde 14 artırmayı başararak Türkiye ekonomisine önemli katkılar sağladı . Bugün verimliliği ve karlılığı son derece yüksek seviyeye ulaşan Kümaş Manyezit’i daha da büyük değer kazanmış bir şirket olarak devrediyoruz . Erdemir çatısı altında Kümaş'ın başarılarının artarak sürmesini diliyoruz . \ "
Erdem : Hem hammadde tedariki hem ihracat potansiyeliOYAK Genel Müdürü ve Erdemir Yönetim Kurulu Başkanı Süleyman Savaş Erdem , Kümaş Manyezit’in satın alma anlaşmasıyla ilgili olarak Türkiye’nin zengin ve kıymetli manyezit kaynaklarının verimli kullanılması , bu varlıklardan sürdürülebilir getiri elde edilmesi , ülke ekonomisine katkıda bulunulması ve kaynakların uluslararası entegrasyon için kullanılması hedeflerine ulaştıklarını belirtti .
Erdem , satın almayla ilgili şunları söyledi : “Ülkemiz ve milli kaynaklar adına önem arz eden bu değeri OYAK bünyesine katarak , demir , çelik ve çimento sektörlerindeki faaliyetlerimize entegrasyon sağlamış olduk .
Zengin rezerv ve hammadde avantajı ile birlikte hem yerli sanayicilerimize hammadde tedariki anlamında fırsatlar yaratılması hem de ihracat potansiyeli ile ülkemizi bu alanda da stratejik bir konuma taşıdık . ”

Dünya genelinde ışıklar , iklim krizine dikkati çekmek için 27 Mart'ta bir saatliğine kapatılacak . WWF'nin 2007'den bu yana dünya genelinde milyonlarca insanın katılımıyla düzenlediği küresel etkinlik Dünya Saati'nde bu yıl \ " değişim\ " çağrısı yapılacak Dünya Doğayı Koruma Vakfının ( WWF ) iklim krizine dikkati çekmek için 2007'den bu yana dünya genelinde düzenlediği Dünya Saati etkinliği kapsamında , 27 Mart'ta ışıklar bir saatliğine kapatılacak . WWF - Türkiye'den yapılan açıklamaya göre , her yıl mart ayının son cumartesi günü dünya genelinde düzenlenen Dünya Saati etkinliği , bu yıl 27 Mart Cumartesi akşamı 20.30-21.30 saatleri arasında \ " değişim\ " çağrısıyla gerçekleşecek .
İklim krizine dikkati çekmek için ışıkların bir saatliğine kapanacağı küresel etkinlik , salgın koşulları nedeniyle bu yıl evlerde gerçekleşecek ve dijital mecralardan paylaşılacak .
Türkiye'de WWF - Türkiye'nin öncülük ettiği etkinliğin katılımcıları iklim kriziyle mücadele için \ " Dünya Saati , Değişim Saati\ " diyerek , dünyanın her yerinden milyonlarca insanla birlikte gezegenin sesi olacak .
Garanti BBVA ve Panasonic Life Solutions Türkiye'nin ana sponsorluğunda düzenlenecek Dünya Saati etkinliğine w.dunyasaati.org adresi üzerinden kayıt yaptırarak katılım sağlanacak .
Dünya Saati etkinlikleri çerçevesinde , bu akşam 20.30-21.30 saatleri arasında , iklim krizinin farklı boyutlarıyla ele alınacağı web konferansı düzenlenecek .
Konferansa , Türkiye'nin iklim kriziyle mücadelede kararlılık göstermesi ve Paris Anlaşması'nı onaylaması için ortak çağrıda bulunan sivil toplum örgütlerinden temsilcileri katılacak . \ " GEZEGENİN SESİNE KULAK VERELİM\ " WWF - Türkiye Genel Müdürü Aslı Pasinli , bütün kesimleri değişimin parçası olmaya davet ederek , \ " Bugün harekete geçmezsek , hiç de uzak olmayan bir gelecekte iklim krizinin çok daha şiddetli etkileriyle yüzleşeceğiz . O nedenle gelin , Dünya Saati'nde ışıkları kapatarak bir saatliğine gezegenin sesine , değişim çağrısına kulak verelim . \ " ifadelerini kullandı .
Türkiye'nin kuraklık başta olmak üzere iklim krizinin etkilerini en ciddi ölçüde yaşaması beklenen bölgelerden olan Akdeniz Havzası'nda yer aldığını dile getiren Pasinli , \ " Dünyanın en büyük 20 ekonomisinden biri olan Türkiye'nin iklim kriziyle mücadelede , geçtiğimiz yıllar içerisinde hız kazanan düşük karbon ekonomisine geçiş ve enerji dönüşümü sürecinin dışında kalması beklenemez . Paris Anlaşması'na taraf olunarak , güçlü bir emisyon azaltım hedefi doğrultusunda bütüncül bir iklim politikası oluşturularak ve kömürden çıkış politikası benimsenerek iklim krizi ile mücadelede kararlılık sergilenmesini istiyoruz . \ " değerlendirmesini yaptı .

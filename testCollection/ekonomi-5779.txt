Uluslararası kredi derecelendirme kuruluşu Fitch Ratings , Türkiye'nin kredi notunu \ " BB - \ " olarak teyit ederken , kredi notu görünümünü \ " negatif\ " ten \ " durağan\ " a çevirdi .
Son dakika haberi !
Fitch Ratings , Türkiye'nin kredi görünümünü revize etti .
Kuruluştan yapılan açıklamada , Türkiye'nin uzun vadeli yabancı para birimi cinsinden kredi notunun \ " BB - \ " olarak teyit edildiği , kredi notu görünümünün ise \ " negatif\ " ten \ " durağan\ " a çevrildiği bildirildi .
Türkiye'nin yeni ekonomi yönetimiyle daha tutarlı ve Ortodoks bir politikaya dönüşünün 2020'de düşen uluslararası rezervlerden , yüksek cari açık ve kötüleşen yatırımcı güveninden kaynaklanan kısa vadeli dış finansman risklerini hafifletmeye yardımcı olduğuna işaret edilen açıklamada , \ " Para politikası önemli ölçüde sıkılaştırıldı , uluslararası rezervler istikrar kazandı ve Türk Lirası kasım ayı başından bu yana dolar karşısında yüzde 18 değer kazandı . \ " değerlendirmesinde bulunuldu .
Açıklamada , Türkiye Cumhuriyet Merkez Bankasının ( TCMB ) para politikasında sadeleşmeye gittiği anımsatılarak , yatırımcı duyarlılığı ve yerel aktörlerdeki değişimin Türk Lirası'nın önemli ölçüde değer kazanmasına , risk priminin düşmesine ve bazı net sermaye girişlerine yol açtığı aktarıldı .
Türkiye ekonomisine ilişkin tahminlere de yer verilen açıklamada , Türkiye ekonomisinin geçen yılın 3'üncü çeyreğindeki güçlü toparlanmanın ardından pozitif büyüme ivmesini sürdürdüğü ve 2020'de yüzde 1,4 büyüdüğünün tahmin edildiği bildirildi .
Ülke ekonomisinin 2021'de yüzde 5,7 büyümesinin beklendiğine işaret edilen açıklamada , büyüme hızının 2022'de de yüzde 4,7 olmasının öngörüldüğü kaydedildi .
Açıklamada , enflasyonun ise bu yıl sonunda yüzde 11'e ve 2022'de yüzde 9,2'ye düşmesinin beklendiği bildirildi .

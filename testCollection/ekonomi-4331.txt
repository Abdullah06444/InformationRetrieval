SON DAKİKA HABERİ : Merkez Bankası faiz kararını açıkladı .
Banka yüzde 17 olan faizi 2 puan artırarak 19'a yükseltti .
Son dakika haberi !
Türkiye Cumhuriyeti Merkez Bankası merakla beklenen faiz kararını açıkladı .
Banka , Para Politikası Kurulu toplantısı sonrası 1 hafta vadeli repo faizini belirledi .
Merkez Bankası yüzde 17 olan faiz oranını 200 baz puan artırarak yüzde 19'a yükseltti .
Banka en son 25 Aralık 2020 tarihinde yüzde 15 olan faizi 200 baz puan artırarak yüzde 17'ye çıkarmıştı .
Genişleyici parasal ve mali politikalar ile aşılama sürecinde yaşanan olumlu gelişmelerin etkisiyle küresel büyüme görünümünde iyileşme ve uluslararası emtia fiyatlarında artış görüldüğü belirtilen duyuruda , yükselen küresel enflasyon beklentilerinin , gelişmiş ülke para politikalarına ilişkin belirsizliklere ve küresel finansal piyasalarda dalgalanmaya yol açtığı vurgulandı .
Duyuruda , şu değerlendirmelere yer verildi : \ " İktisadi faaliyet güçlü bir seyir izlemektedir . Salgına bağlı kısıtlamaların hafifletilmesiyle hizmetler ve bağlantılı sektörlerde iktisadi faaliyetin artması beklenmektedir . Bununla birlikte salgının seyrine ilişkin muhtemel gelişmelere bağlı olarak iktisadi faaliyet üzerindeki riskler önemini korumaktadır . Salgın döneminde sağlanan yüksek kredi büyümesinin birikimli etkileriyle güçlü seyreden iç talebin yanı sıra ithalat fiyatlarındaki artışlar cari işlemler dengesini olumsuz etkilemeye devam etmektedir . Diğer taraftan , finansal koşullardaki sıkılaşmayla birlikte yavaşlayan kredi büyümesi son dönemde bir miktar yükseliş eğilimi sergilemiştir . İç talep koşulları , döviz kuru başta olmak üzere birikimli maliyet etkileri , uluslararası gıda ve diğer emtia fiyatlarındaki yükseliş ve enflasyon beklentilerindeki yüksek seviyeler , fiyatlama davranışları ve enflasyon görünümünü olumsuz etkilemeye devam etmektedir . Öte yandan , bazı sektörlerde belirginleşen arz kısıtları ile gerçekleştirilen ücret ve yönetilen fiyat ayarlamaları , orta vadeli enflasyon görünümü üzerindeki önemini korumaktadır . Gerçekleştirilen parasal sıkılaştırmanın krediler ve iç talep üzerindeki yavaşlatıcı etkilerinin daha belirgin hale geleceği beklentisi korunmakla birlikte son dönemde kredi büyümesindeki yükseliş eğilimi ile ithal maliyetlerdeki artış , talep ve maliyet unsurlarında öngörülen kademeli iyileşmeyi geciktirmektedir . \ "
Duyuruda , Para Politikası Kurulu'nun , söz konusu gelişmelerin enflasyon beklentileri , fiyatlama davranışları ve orta vadeli enflasyon görünümü üzerinde oluşturduğu yukarı yönlü riskleri dikkate alarak önden yüklemeli ve güçlü bir ilave parasal sıkılaştırma yapılmasına karar verdiği kaydedildi . \ " GEREKMESİ DURUMUNDA İLAVE PARASAL SIKILAŞMA YAPILACAK\ "
Duyuruda , 2021 sonu tahmin hedefi dikkate alınarak , enflasyonda kalıcı düşüşe ve fiyat istikrarına işaret eden güçlü göstergeler oluşana kadar sıkı para politikası duruşunun kararlılıkla uzun bir müddet sürdürüleceği vurgulandı .
Enflasyonda kalıcı düşüşe ve fiyat istikrarına işaret eden güçlü göstergeler kapsamında enflasyonun ana eğilimi ve fiyatlama davranışlarına ilişkin göstergelerin , yayılım endekslerinin , talep ve maliyet unsurları ve enflasyon beklentilerinin tahmin ufku içerisinde hedeflerle uyumunun yakından izlenmeye devam edileceği bildirilen duyuruda , gerekmesi durumunda ilave parasal sıkılaşmanın yapılacağının altı çizildi .
Duyuruda , şu ifadelere yer verildi : \ " Kalıcı fiyat istikrarı ve yüzde 5 hedefine varıncaya kadar para politikası faizi ile gerçekleşen / beklenen enflasyon arasındaki denge , güçlü dezenflasyonist etkiyi koruyacak şekilde kararlılıkla sürdürülecektir . Sıkı para politikası duruşunun bu şekilde sürdürülmesinin fiyat istikrarını kalıcı olarak tesis etmesinin yanında , ülke risk primlerinin düşmesi , ters para ikamesinin başlaması , döviz rezervlerinin artış eğilimine girmesi ve finansman maliyetlerinin kalıcı olarak gerilemesi yoluyla makroekonomik ve finansal istikrarı olumlu etkileyeceği değerlendirilmiştir . TCMB karar alma süreçlerinde orta vadeli bir perspektifle enflasyonu etkileyen tüm unsurları ve bu unsurların etkileşimini temel alan bir analiz çerçevesi benimsemektedir . Açıklanacak her türlü yeni verinin ve haberin Kurul'un geleceğe yönelik politika duruşunu değiştirmesine neden olabileceği önemle vurgulanmalıdır . \ "
Duyuruda , Para Politikası Kurulu toplantı özetinin 5 iş günü içinde yayımlanacağı bildirildi .
ALTIN FİYATLARI YÜKSELİŞE GEÇER Mİ ?

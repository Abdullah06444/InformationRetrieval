Ürdün'de bir devlet hastanesinde oksijen sistemindeki kesinti nedeniyle 6 hasta yaşamını yitirdi .
Sağlık Bakanı Nezir Ubeydat olayın ahlaki sorumluluğunu üzerine aldığını belirterek istifa etti .
Ürdün'de oksijen sistemindeki kesinti 6 kişinin ölümüne neden oldu .
Ardından sağlık bakanı istifa etti .
Olay Başkent Amman’ın batısındaki Salt şehrinde coronavirüs hastalarının tedavi edildiği bir hastanede yaşandı .
Yoğun bakım servisi ile doğumhane bölümüne kesinti nedeniyle bir saat oksijen verilemedi .
Solunum desteğiyle yaşayan 6 hasta , oksijensiz kalarak hayatını kaybetti .
Olayın ortaya çıkmasının ardından hasta yakınları hastane önünde toplandı .
Hasta yakınlarını sakinleştirmek için bölgeye polis sevk edildi .
Ürdün Başbakanı Beşir el - Hasavne , Sağlık Bakanı Nezir Ubeydat'dan istifa etmesini istedi .
El - Hasavne olay hakkında acilen bir soruşturma başlatılacağını ve sorumlularının kanun önünde hesap vereceğini belirtti .
Sağlık Zakanı Ubeydat , olayın ahlaki sorumluluğunu üzerine aldığını belirterek , istifa etti .
Krizin ardından Ürdün Kralı Abdullah hastaneyi ziyaret etti .
Ürdün özellikle daha hızlı bulaşan İngiliz varyantı nedeniyle vaka sayısında yoğun bir artışla karşı karşıya .
Geçtiğimiz hafta , virüsün yayılmasını engellemek için daha sıkı önlemler açıklanmış , cuma günleri tam kapanma uygulaması yeniden devreye sokulmuştu .

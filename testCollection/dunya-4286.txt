Brezilya Covid - 19 aşıları CoronaVac ve AstraZeneca'nın acil durumlarda kullanılmasını onayladı .
Ülkede ilk Covid - 19 aşısı 54 yaşındaki bir hemşireye yapıldı Brezilya Sağlık Düzenleme Kurumu ( ANVISA ) , yeni tip corona virüse ( Covid - 19 ) karşı geliştirilen CoronaVac ve Oxford - AstraZeneca aşılarının ülkede acil kullanımına onay verdi .
Latin Amerika'nın en büyük tıbbi araştırma vakfı Oswaldo Cruz ( Fiocruz ) ile Sao Paulo eyaletine bağlı Butantan Enstitüsü'nün başvurusu neticesinde , 5 saat süren toplantının ardından ANVISA yöneticileri , oy birliğiyle Covid - 19 aşıları CoronaVac ve Oxford - AstraZeneca'nın acil kullanımını onayladı .
Canlı yayınlanan toplantıda , 2 milyon adedi yakın zamanda ülkeye getirilmesi öngörülen AstraZeneca , 6 milyon adedi ise halihazırda ülkede bulunan CoronaVac olmak üzere , ilk etapta 8 milyon aşının uygulanmasının planlandığı belirtildi .
Öte yandan ANVISA , dün , ülkede acil kullanım onayı için başvuru yapılan Rus aşısı Sputnik V'nin , 3. faz klinik deneyleri hakkında daha fazla bilgiye ihtiyaç duyduğunu açıkladı .
SAO PAULO'DA İLK AŞI YAPILDIANVISA'nın onayının ardından , ülkedeki ilk Covid - 19 aşısı , 54 yaşındaki Monica Calazans isimli yoğun bakım hemşiresine yapıldı .
Sao Paulo Eyalet Valisi Joao Doria , Twitter hesabından yaptığı paylaşımda , \ " Monica Calazans : Kadın , siyahi , hemşire , Sao Paulo Doğu Bölgesi'nde yaşıyor , Brezilya'da aşı olan ilk kişi . Sadece salgınla ön saflarda savaşan kahramanları değil , aynı zamanda Brezliya halkını temsil ediyor . \ " ifadelerini kullandı .
350 MİLYON DOZDAN FAZLA AŞI ALACAKCovid - 19 salgınından en çok etkilenen ülkeler arasında bulunan Brezilya , toplamda 350 milyondan fazla Covid - 19 aşısını bu yıl almayı planlıyor .
Bunlardan 212,4 milyonu AstraZeneca'nın geliştirdiği aşı , 100 milyonu da Sinovac'ın geliştirdiği CoronaVac aşısı olarak öne çıkıyor .
Sağlık Bakanlığına bağlı çalışan Fiocruz , Oxford - AstraZeneca aşısının üretim lisansına ve aylık 15 milyon doz üretme kapasitesine sahip .
CoronaVac aşısının üretim lisansını bulunduran Butantan ise 2021'in ilk yarısına kadar 50 milyon doz aşı üretmeyi planlıyor .
Nüfusu 210 milyonu aşan Brezilya'da , 209 bin 296 kişinin hayatına mal olan Kovid - 19 , bugüne kadar yaklaşık 8,5 milyon kişide görüldü .
ÇİN AŞISI NE KADAR ETKİLİ ?

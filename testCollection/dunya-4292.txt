Gine Körfezi'nde saldırıya uğrayan \ " Mozart\ " gemisinin şirket yetkilileri ve gemicilerden oluşan 22 kişilik destek ekibi Gabon'a ulaştı .
Türkiye'nin Librevil Büyükelçiliğinin Twitter hesabından yapılan paylaşımda , Gabon'a ulaşan 22 kişilik destek ekibinin , Büyükelçi Nilüfer Erdem Kaygısız tarafından karşılandığı belirtildi .
Paylaşımda , ekibin yarın geminin demir attığı Port Gentil Limanı'na gidip gemiye çıkacağı bildirildi .
Liberya bayraklı \ " Mozart\ " isimli gemi , 23 Ocak'ta Nijerya'nın Lagos kentinin yaklaşık 180 mil açığında deniz haydutlarının saldırısına uğramıştı .
Lagos'tan Güney Afrika'nın Cape Town kentine ilerleyen gemideki 19 kişilik mürettebattan 15'i kaçırılmış , Azerbaycan uyruklu 1 kişi öldürülmüştü .
Gemi , 3 personelle Gabon'un Port - Gentil Limanı'na hareket etmişti .
4. KAPTAN BASKINI NTV'YE ANLATTI ( ARŞİV )

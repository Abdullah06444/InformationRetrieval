ABD’de bir süre önce yeni tip Corona virüs ( Covid - 19 ) aşı denemelerini durduran Amerikan ilaç üreticisi Johnson and Johnson ( JJ ) ile AstraZeneca firmalarının çalışmalarına devam edeceği belirtildi .
ABD medyasına yansıyan haberlerde , ABD Gıda ve İlaç Dairesi ( FDA ) tarafından iki firmaya da aşı denemelerini sürdürmesi için yeşil ışık yakıldığı kaydedildi .
Çalışmaların durdurulmasına neden olan deneklerde ortaya çıkan hastalıkların FDA bağımsız araştırma komitesi tarafından incelenerek Covid - 19 aşısından kaynaklanmadığına karar verildiği aktarıldı .
AstraZeneca CEO'su Pascal Soriot , \ " Dünya çapında klinik deneylerin yeniden başlatılması harika bir haber çünkü bu korkunç pandemiyi yenmeye yardımcı olmak için bu aşıyı geliştirme çabalarımıza devam etmemiz gerekiyor . \ " ifadelerini paylaştı .
AstraZeneca firmasının Oxford Üniversitesi ile birlikte Covid - 19 virüsüne karşı yürüttüğü 2. faz aşı denemeleri 6 Eylül’de deneklerden birinde ortaya çıkan nörolojik sorun nedeniyle ABD’de çalışmalarına ara verilmişti .
Kozmetik ve hijyenik ürünlerin yanı sıra tıbbi malzeme ve ilaç üreticisi Johnson and Johnson da 12 Ekim’de , Covid - 19 aşı deneylerinde bir katılımcının hastalanması nedeniyle çalışmalara ara verdiğini duyurmuştu .
Johnson and Johnson , 5 Ağustos'ta , 100 milyon dozluk Covid - 19 aşısının üretimi ve teslimi için ABD hükümetiyle 1 milyar dolarlık anlaşma imzalamıştı .

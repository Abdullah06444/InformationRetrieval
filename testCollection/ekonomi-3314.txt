Yapı Kredi Bankası'nda Koç Grubu ile İtalyan UniCredit'in dolaylı olarak yüzde 50 - yüzde 50 ortaklığı sona erdi .
İtalyanlar Yapı Kredi'nin artık yüzde 31,93'üne direkt hissedar olarak kalmaya devam edecek .
Koç'un banka yönetimindeki ağırlığı artacak .
UniCredit ve Koç Topluluğu , Yapı Kredi ve Koç Finansal Hizmetler’deki payların devirleri ile aralarındaki ortaklık sözleşmesinin feshini kapsayan anlaşmaları imzaladı .
Koç Topluluğu’ndan yapılan açıklamaya göre , işlemlerin tamamlanmasıyla birlikte Koç Topluluğu - UniCredit iş ortaklığı sona ererken , Yapı Kredi’deki ortaklık yapısı da yeniden düzenlenecek .
UniCredit ve Koç Topluluğu’nun yüzde 50 - yüzde 50 ortak olduğu Koç Finansal Hizmetler’in tüm hisseleri Koç Topluluğu'na geçecek .
Mevcut durumda Yapı Kredi’nin yüzde 81,90 hissesi Koç Finansal Hizmetler’e aitken , işlem sonrasında Koç Topluluğu , Yapı Kredi sermayesinin yüzde 9,04’üne doğrudan , yüzde 40,95'ine de Koç Finansal Hizmetler üzerinden dolaylı olarak sahip olacak .
UniCredit ise Yapı Kredi sermayesinde doğrudan yüzde 31,93 pay sahibi olurken , Yapı Kredi’nin kalan yüzde 18,08 oranındaki hisseleri Borsa İstanbul’da işlem görmeye devam edecek .
İşlemlerin düzenleyici otoritelerden gerekli onayların alınmasını takiben 2020’nin ilk yarısında tamamlanması bekleniyor . “YAPI KREDİ YENİ DÖNEMDE GÜÇLENEREK BÜYÜMEYE DEVAM EDECEK”Açıklamada görüşlerine yer verilen Koç Holding Yönetim Kurulu Başkan Vekili ve Yapı Kredi Yönetim Kurulu Başkanı Ali Koç , yeni dönemin tüm taraflar için hayırlı olmasını dilerken , “Ülkemizin en büyük 3’üncü özel bankası olan Yapı Kredi , sağlam bilanço yapısı , yenilikçi , sınır tanımayan hizmet anlayışı ve marka gücüyle potansiyelini her geçen gün artırıyor” ifadelerini kullandı .
Koç , şunları kaydetti : “UniCredit ile 2002’de KoçBank ile başlayan , 2005’ten bu yana ise Yapı Kredi ile devam eden ortaklığımız bankamızın gelişimine önemli katkı sağladı .
Bilindiği üzere UniCredit bir süredir portföyünü sadeleştirme ve kaynak dağılımını optimize etme stratejisi yürütüyor .
Koç Topluluğu olarak Bankamız için hedeflerimizi büyüttüğümüz bir dönemdeyiz .
Her iki tarafın kendi stratejik iş hedefleri ve amaçları doğrultusunda ortaklığımızı yeniden yapılandırma kararı aldık .
17 yıldır yürüttüğümüz uyumlu iş birliği için UniCredit’e teşekkür ederim .
Ülkemizin ekonomisine ve bankacılık sektörüne olan inancımızın büyük bir göstergesi olarak , işlemlerin tamamlanmasıyla birlikte Yapı Kredi’de en büyük pay sahibi Koç Topluluğu olacak .
Yapı Kredi için yeni bir dönemin başlangıcına şahitlik ediyoruz .
Bankamız yeni dönemde güçlenerek büyüyecek .
Yolumuza daha da iddialı devam ederken , Ülkemiz ekonomisine sağladığımız katkıyı ve yatırımlarımızı artırarak sürdüreceğiz . ”YAPI KREDİ'DE ESKİ ORTAKLIK YAPISI% 81.9 KOÇ FİNANSAL HİZ .
( KOÇ - UNICREDIT 50-50 ) % 18.1 BORSADA HALKA AÇIKYAPI KREDİ'DE YENİ ORTAKLIK YAPISI% 40,95 KOÇ FİNANSAL HİZ . ( % 100'Ü KOÇ'UN ) % 31,93 UNICREDIT% 18,08 HALKA AÇIK ( BORSA ) % 9,04 KOÇ TOPLULUĞUVİDEO : BANKACILIK SEKTÖRÜNÜN İLK ÜÇ AYLIK KARNESİ

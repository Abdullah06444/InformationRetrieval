Türk pop müzik tarihinin dünya çapında müzisyenlerinden biri olan İsmail Soyberk 67 yaşında hayatını kaybetti .
Müzik dünyasının en iyi bas gitaristlerinden olan Soyberk , 80'li ve 90'lı yıllarda binlerce albümde stüdyo basçılığı yapmıştı .
Müzik dünyasının en iyi bas gitaristlerinden olan İsmail Soyberk , 67 yaşında hayatını kaybetti .
Sanatçının bağlı olduğu Kalan Müzik'ten yapılan açıklamada , \ " Değerli sanatçımız İsmail Soyberk vefat etmiştir . Ailesine , sevenlerine ve sanat camiasına başsağlığı diliyoruz\ " denildi .
Sanat dünyasını yasa boğan ölüm haberi ardından Sıla , İskender Paydaş , Hüseyin Turan gibi birçok isim sosyal medyada üzüntülerini dile getirdi .
İskender Paydaş : \ " Türk pop müzik tarihinin dünya çapında müzisyenlerinden birini İsmail Soyberk‘i kaybetmişiz . 10'lu yaşlarımda Edip Akbayram ile tanıyıp hayran olduğum , sonrasında uzun yıllar birlikte çalışma fırsatı bulduğum gerçek müzisyen ve harika insan . Mekanın Cennet olsun . \ "
Sıla Gençoğlu : \ " Çok kıymetli müzisyen ağabeyimiz İsmail Soyberk'i kaybettiğimizi öğrendim . Çok üzüldüm . Başımız sağolsun . Ailesine sabır diliyorum . \ "
Hüseyin Turan : \ " Birçok albümümde eşliğinden onur duyduğum çok değerli müzik adamı İsmail Soyberk’i kaybettik . Devri daim olsun . \ " maNga : \ " Değerli müzisyen İsmail Soyberk’i kaybetmişiz . Yakınlarına ve sevenlerine baş sağlığı diliyoruz . \ "
İSMAİL SOYBERK KİMDİR ?
1954 yılında İstanbul'd doğdu .
1977 yılında müzik çalışmalarına başladı .
Kocaeli Üniversitesi Elektrik Mühendisliği Bölümü'nden mezun oldu .
1982 yılından itibaren stüdyo müzisyenliği yapmaya başladı .
Sezen Aksu , Joan Baez , Aziza Mustafa Zadeh , Erkan Oğur , Hasan Cihat Örter , Eşref Ziya ve daha birçok sanatçıyla Türkiye ve dünya turneleri yaptı .
1978 yılında Edip Akbayram ve Dostlar Orkestrası'nın kurucuları arasında yer aldı .
2006 yılında , gitarda Barış Bölükbaşı , syntesizer'da Mert Topel ve davulda Bülent Ay'dan oluşan kendi müzik grubu Fenomen ile aynı adı taşıyan ilk albümünü çıkarttı .
1973-1974 yıllarında İhsan Seyfi Özulu ( Keman - Gitar ) , İlhan Sami Özulu ( Viola - Gitar ) , Rahmi Akgün ( Davul ) ve Hüseyin Haklı ( Akustik Gitar - Flüt ) yer aldığı EVRİM 5 grubunda Bass Gitarist olarak yer aldı .
Ortaokul ve liseden sınıf arkadaşı olan İlhan Sami Özulu ile birlikte kurdugu Grup Evrim'de 1978-1990 yılları arasında bas gitar çaldı ve şarkı söyledi .

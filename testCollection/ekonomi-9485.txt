Cumhurbaşkanlığı Kararnamesi ile Türkiye Cumhuriyet Merkez Bankası ( TCMB ) Başkanlığı'na atanan Naci Ağbal , Strateji ve Bütçe Başkanlığı görevini yardımcısı İbrahim Şenel'e devretti .
Resmi Gazete'nin bugünkü sayısında yayımlanan atama kararlarıyla , TCMB Başkanı Murat Uysal görevinden alınarak , yerine Cumhurbaşkanlığı Strateji ve Bütçe Başkanı Naci Ağbal getirilmişti .
Ağbal'dan boşalan göreve de Başkan Yardımcısı İbrahim Şenel atanmıştı .
Görev değişiklikleri kapsamında ilk devir teslim töreni Cumhurbaşkanlığı Strateji ve Bütçe Başkanlığı'nda gerçekleştirildi .
Ağbal , burada yaptığı konuşmada , Şenel'e yeni görevinde başarılar diledi .
Şenel'in kıymetli bir bürokrat olduğunu vurgulayan Ağbal , \ " Kendisine üstün başarılar diliyoruz . Yıllardır beraber çalıştığımız çok kıymetli bir bürokrat ve devlet adamı . Kendisiyle Strateji ve Bütçe Başkanlığında da beraber çalıştık . Dolayısıyla kendisinin bu göreve atanması bizim açımızdan çok kıymetli . Burada çok güzel hizmetler yapacaktır . Kendisine ve arkadaşlarına üstün başarılar diliyorum . Allah mahcup etmesin\ " dedi .
İbrahim Şenel de Ağbal'a sözlerinden dolayı teşekkür etti .
Strateji ve Bütçe Başkanlığının , Cumhurbaşkanlığı Hükümet Sistemi'ne geçilmesiyle oluşturulduğunu hatırlatan Şenel , şunları söyledi : \ " Burası , Cumhurbaşkanlığı Hükümet Sistemi ile yeni ihdas edilen bir kurum . Başkanlığın kurumsallaşması aşamasında Maliye ve Kalkınma bakanlıklarının kadroları görev aldı . Kurumun kurumsallaşmasında ve kamuoyunda saygınlık kazanmasında da sizin çok önemli katkılarınız oldu . İnşallah bundan sonraki süreçte de sizlerin oluşturduğu o disiplinle ve güzel kadrolarla daha iyi hizmet verebilmek için elimizden geleni yapacağız . Bize bu görevi veren Cumhurbaşkanı'mızın güvenine inşallah bir halel getirmeyiz . \ "
Konuşmaların ardından Ağbal , Cumhurbaşkanlığı Strateji ve Bütçe Başkanlığı görevini Şenel'e devretti .
Ağbal , çalışma arkadaşlarıyla da vedalaştı .
Naci Ağbal Twitter'dan yaptığı paylaşımda da ' ' Görevi devrettik .
Birlikte çalıştığımız Strateji ve Bütçe Başkanımız İbrahim Şenel beye yeni görevinde başarılar diliyorum ' ' ifadelerine yer verdi .

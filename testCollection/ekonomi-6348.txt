Mersin'de 27 bin 195 liralık altının parasını EFT ile alan kuyumcu Ertaç İnanoğlu , toptancının parasını ödemek için bankaya gittiğinde bütün hesabına bloke konulduğunu gördü .
İnanoğlu , \ " Madem ki bir dolandırıcılık var , bu vatandaşın hesabına gelen paraya bloke konulmuyor da benimkine niye konuluyor ? \ " dedi .
İşte ayrıntılar .
Mersin'de 51 yıldır kuyumculuk yapan Ertaç İnanoğlu , 27 bin 195 liralık altının parasını EFT ile alınca hayatının şokunu yaşadı .
Toptancının parasını ödemek için bankaya gittiğinde bütün hesabına bloke konulduğunu gören İnanoğlu , yetkililerden yardım istiyor .
İnanoğlu , \ " Madem ki bir dolandırıcılık var , bu vatandaşın hesabına gelen paraya bloke konulmuyor da benimkine niye konuluyor\ " dedi .
Edinilen bilgiye göre , 8 Ocak Cuma günü Ertaç Kuyumculuğa gelen 2 kişi , 9 cumhuriyet ile 1 çeyrek altın almak istediklerini , üstlerinde para olmadığı için ödemeyi EFT ile yapmak istediklerini söylediler .
Şahısların talebini kabul eden kuyumcu İnanoğlu , parayı hesabında gördükten sonra altınları teslim etti .
Daha sonra parayı çekmek için bankaya giden İnanoğlu , bütün hesabına \ " dolandırıcılık\ " şüphesinden dolayı bloke konduğunu gördü .
Yasal olarak bütün girişimleri yapan İnanoğlu , kendi özel hesabındaki blokeyi kaldırırken , altınların parasının üzerindeki blokeyi kaldırtamadı .
İnanoğlu , Savcılığa suç duyurusunda bulundu .
Konuyla ilgili açıklama yapan İnanoğlu , olayın 8 Ocak'ta meydana geldiğini söyledi .
2 kişinin müşteri olarak dükkanlarına geldiğini ve altın almak istediklerini söylediğini kaydeden İnanoğlu , “9 cumhuriyet altını ve 1 çeyrek altın istediler .
Bunun fiyatının da 27 bin 195 lira para tuttuğunu söyledim .
Şahıslar üzerlerinde para taşımadıklarını , parayı EFT ile havale edebileceklerini söylediler .
Biz de olabileceğini söyledik .
Ben toptancımdan altınları getirdim , şahısta bana cep telefonundan para transferini yaptı .
Ben hesabıma paranın geldiğini görünce altınları teslim ettim ve şahıslar gittiler” dedi . “İLK ÖNCE BÜTÜN HESABIMA BLOKE KONULDU”Bir süre sonra toptancının parasını vermek için bankaya gittiğini vurgulayan İnanoğlu , “Banka bana hesabımda bloke olduğunu söyledi .
Ben de bunun nasıl olacağını sordum .
Onlar da şahısların para attığı bankaya gitmemizi , bu parayı atanları bulmamızı ve onay verdirmemiz gerektiğini dile getirdi .
Biz de bulduk götürdük , vatandaş parayı kendisinin attığını söyledi .
Ben zaten bunların bütün resmi işlemlerini yapmıştım .
Ancak ne yapıldıysa ben paramı bankadan alamıyorum .
Daha sonra şahsın para attığı bankaya yine gittik , orada bize ‘bu para üzerinde bir dolandırıcılık şüphesi var .
Para hızlı bir şekilde aktarılmış ' denildi .
Bununla ilgili Bursa Gönen Kaymakamlığı'ndan bankaya yazı gelmiş .
Bu yüzden paraya bloke konmuş .
Ancak burada mağdur olan ben oldum .
Benim şu anda cebimden 10 altın param 27 bin 195 lira para çıktı .
Ben paramı kimden alacağım .
Son derece mağdurum .
Eğer bu konuyla ilgili suçlular varsa bu suçlularda yakalansın , hak yerini bulsun .
Benim bankadaki blokemin çözülmesini istiyorum .
Neticede mağdur olan benim .
İlk başta bütün hesabıma bloke kondu .
Daha sonra ben kendi bankamla yaptığım görüşmeler sonucunda altın paraları haricindekilerin blokesini kaldırtırdım” şeklinde konuştu . “İLK DEFA BÖYLE BİR ŞEY BAŞIMA GELİYOR”Yıllardır esnaflık yaptığını söyleyen İnanoğlu , “Ben dükkanıma gelen herkesi tanıyamam , bilemem .
Ancak burada şahıslar belli , kimlikleri belli , kim olduklarını biliyoruz .
Blokenin kaldırılması için Cumhuriyet Başsavcılığına gittim , savcılık ortada suç unsurunun bulunmadığını söyledi .
Bize bu evrakları Gönen Kaymakamlığına göndermemiz söylendi , biz de bütün evrakları gönderdik .
Talebim bir an önce blokem kaldırılsın .
Benim her şeyden önce ticari prestijim söz konusudur .
51 yıllık esnafım .
Hayatımda ilk defa böyle bir şey başıma geliyor .
Kesinlikle bu olayın aydınlatılmasını istiyorum .
Suçlular varsa ben yardımcı olmaya hazırım .
Onlar bulunsun ve hesap onlardan sorulsun .
Tabi burada en önemli konuda şudur .
Madem ki bir dolandırıcılık var , bu vatandaşın hesabına gelen paraya bloke konulmuyor da benimkine niye konuluyor .
Eğer banka buna izin vermese EFT yapmasına , ben mağdur olmayacağım .
Sürekli dijital çağda yaşadığımız söylüyorlar .
Herkes işini cep telefonlarıyla yapsın .
Bu koşulda bankalara ve insanlara nasıl güvenilecek .
Yetkililerden lütfen gereğinin yapılmasını istiyorum” ifadelerini kullandı .

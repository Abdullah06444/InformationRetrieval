Nefret suçu , hırsızlık , özel mülke tecavüz ve yağmacılık suçlamalarından gözaltında tutulan zanlı 16 Kasım’da hakim karşısına çıkarılacak .
ABD’nin California eyaletine bağlı Los Angeles kentinde aşırılık yanlısı Ermeni grup tarafından Türk lokantasına yapılan saldırıyla ilgili bir şüphelinin yakalandığı bildirildi .
Beverly Hills Polis Departmanından yapılan açıklamada , Federal Soruşturma Bürosu ( FBI ) ile yapılan ortak soruşturma sonucu , nefret suçuna karışan baş şüphelilerden birinin Glendale’de yakalandığı kaydedildi .
22 yaşındaki William Stepanyan adlı zanlının nefret suçu , hırsızlık , özel mülke tecavüz ve yağmacılık suçlamalarından gözaltında tutulduğu ve 16 Kasım’da hakim karşısına çıkarılacağı belirtilen açıklamada , saldırı veya saldırganlarla ilgili bilgisi olanların Beverly Hills polisine başvurmaları istendi .
TÜRK RESTORANINA SALDIRILos Angeles’ın Beverly Hills bölgesinde bulunan \ " İstanbul Cafe\ " adlı restorana 4 Kasım akşamı 20.30 sularında gelen 6-8 kişilik grup , restoranda bulunanlara saldırarak etrafa hasar vermişti .
Güvenlik kamerasına yansıyan görüntülerde , yaşları 20-30 arası olduğu tahmin edilen gruptakilerin restoran çalışanlarına sandalye ile saldırdığı , iş yerinde bulunan mobilya , bilgisayar ve diğer eşyaları kırıp döktüğü görülüyordu .
Restoran sahibi ve çalışanları , saldırganların Ermenice konuştuğunu , kendilerini ölümle tehdit ederek Türk ve Azerbaycan halkına da küfür ettiklerini aktarmıştı .
Olaydan sonra Türkiye'nin Washington Büyükelçisi Serdar Kılıç , twitter hesabından saldırıyı şiddet ve nefretle kınadığını belirtmişti .
Türkiye’nin Los Angeles Başkonsolosu Can Oğuz ve bölgedeki Türk toplumu temsilcileri de restoranı ziyaret ederek tepkilerini dile getirmişti .
Beverly Hills Polis Departmanından yapılan açıklamada da \ " nefret suçu\ " olarak nitelenen olayın incelendiği kaydedilmişti .

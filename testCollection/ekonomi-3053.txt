Pandemi ile değişen tüketim alışkanlıkları TÜİK’in enflasyon sepetine de yansıdı .
Cerrahi maske ve evde çalışmanın vazgeçilmezi kadın sweatshirtü sepete alındı . 2020'de sepette yüzde 22,77 olan gıdanın ağırlığı yüzde 25,94'e yükseltildi .
Gıdadan sonra en büyük kalem olan ulaştırmanın ağırlığı ise yüzde 15,62'den yüzde 15,49'a düştü .
Gıda ve konut ile birlikte ev eşyası , haberleşme ve sağlık gruplarının da enflasyon sepetinde ağırlıkları arttı .
Sepette 415 madde ve 901 madde çeşidi dikkate alınacak .
İşte ayrıntılar .
TÜİK'ten yapılan açıklamaya göre , her yıl fiyat derlenen yerleşim yerleri ve iş yerleri , endeks sepetinde yer alan ürünler ve ağırlıkları ile ürünlerin tanımları güncelleniyor .
Tüketici fiyat endeksi ( TÜFE ) sepeti ve ağırlıkları ile açıklanan değişim oranları tek birey ya da belirli bir gelir grubuna ait olmayıp , ülke ortalamasını ifade ediyor .
EN ÇOK SATIŞ YAPAN FİRMALARDAN FİYAT DERLEMESİ AMAÇLANIYOR2019 yılından itibaren Gelir İdaresi Başkanlığından ( GİB ) iş yerlerine ait ciro verilerinin elde edilmesi ile perakende sektöründe yer alan marketler ve giyim mağazaları için ciro değerleri kullanılarak iş yeri örneklemi yapılıyor .
Her yıl aralık ayında en güncel ciro verileri incelenerek , il bazında fiyat derlenen marketler ve giyim mağazaları gözden geçiriliyor .
Perakende sektöründe yer alan marketler ve giyim mağazalarının il bazında ciro büyüklükleri esas alınarak tüketicilerin o ilde yoğun olarak tercih ettiği , en çok satış yapan zincir ve yerel firmalardan fiyat derlenmesi amaçlanıyor .
Her yıl aralık ayında yapılan güncellemede , ağırlığı artan mal ve hizmetler endeks sepetine dahil edilirken , ağırlığı azalan ürünler sepetten çıkartılıyor .
Bu nedenle , TÜFE sepetinde yer alan ürünlerin sayısı her yıl değişim gösteriyor .
Güncellemeye göre , sepete giren maddeler turşu ve sweatshirt ( kadın için ) oldu .
Sepetten çıkan maddeler ise tere , erik , normal buzdolabı ( derin donduruculu ) , karışım kumaşlar ve şofben olarak belirlendi .
ANA GRUP AĞIRLIKLARI2021 yılı TÜFE hesaplamalarında kullanılacak ana grup ağırlıkları da belirlendi .
Buna göre , gıda ve alkolsüz içeceklerin ağırlığı yüzde 22,77'den yüzde 25,94'e çıkarıldı .
Salgın sürecinde önemi artan sağlığın ağırlığı ise yüzde 2,80'den yüzde 3,25'e yükseltildi .
Konut , haberleşme , ev eşyası gruplarının ağırlığı artarken , alkollü içecekler ve tütün , giyim ve ayakkabı , eğitim , lokanta ve oteller gibi grupların ağırlığı azaldı .
Söz konusu ağırlıklar , alkollü içecekler ve tütün için yüzde 4,88 , giyim ve ayakkabı için yüzde 5,87 , konut için yüzde 15,36 , ev eşyası için yüzde 8,64 , ulaştırma için yüzde 15,49 , haberleşme için yüzde 4,64 , eğlence ve kültür için yüzde 3,01 , eğitim için yüzde 2,28 , lokanta ve oteller için yüzde 5,91 , çeşitli mal ve hizmetler için yüzde 4,73 oldu .
COVİD - 19 SALGINI , HANE HALKI TÜKETİM HARCAMALARINI ÖNEMLİ DERECEDE ETKİLEDİ2020 yılında ortaya çıkan Covid - 19 salgını , hane halkı tüketim harcamalarını önemli derecede etkiledi .
Salgın sebebiyle tüketim alışkanlıklarında oluşan değişimlerin bir kısmı geçici olurken , bazılarının ise uzun süre devam etmesi öngörülüyor .
2021 yılında da devam etmesi beklenen söz konusu etkilerin TÜFE ağırlıklarına en güncel şekilde yansıtılması için Avrupa Birliği İstatistik Ofisi ( EuroStat ) Aralık 2020'de metodolojik kılavuz yayımladı .
Covid - 19 salgını döneminde toplum sağlığına risk oluşturmamak için Nisan 2020 itibarıyla TÜİK'in tüm hane halkı anketlerinde yüz yüze görüşme uygulaması geçici süreyle durduruldu .
Bu sebeple TÜFE ağırlıklarının temel veri kaynağı olan , kapsamı gereği farklı bir veri derleme yöntemiyle uygulanması mümkün olmayan hane halkı bütçe anketi , 2020 yılı için tamamlanamadı .
2021 yılı TÜFE ağırlık güncellemesi EuroStat'ın konuya ilişkin kılavuzunda belirtilen yöntemler doğrultusunda hesaplandı .
Covid - 19 salgınıyla birlikte hane halkı harcamalarına dahil olan bazı madde çeşitleri ( maske gibi ) 2021 yılında sepet kapsamına alındı .
Cerrahi maske , madde çeşidi olarak \ " diğer sağlık ürünleri\ " maddesinin altında yer alıyor .
BAZI ÜRÜNLERE İLİŞKİN MADDE ÇEŞİT SAYISI VE AĞIRLIKLARI GÜNCELLENDİ2021 yılında TÜFE madde sepetinde , \ " kabartma maddeleri\ " başlığı altında yer alan \ " kuru maya\ " madde çeşidi için tanım değişikliği yapıldı .
Daha önce belirli bir gramajda satışa sunulan bir paket kuru hamur mayası fiyatı takip edilirken , alanda tespit edilen gramaj farklılıkları nedeniyle ölçü birimi değiştirildi ve kilogram bazında ürün fiyatı takibine geçildi .
Ayrıca , \ " beyaz peynir\ " , \ " sigaralar\ " , \ " diğer sağlık ürünleri\ " , \ " otomobil ( dizel ) \ " , \ " otomobil ( benzinli ) \ " ve \ " resmi evraklarla ilgili hizmet ücreti\ " maddelerine ilişkin madde çeşit sayısı değiştirildi ve ağırlıkları güncellendi .
Bu değişikliğin sebebi , hane halklarının madde çeşidi düzeyinde değişim gösteren güncel tüketim tercihlerinin detaya yansıtılabilmesi oldu .
Örneğin , \ " sigaralar\ " için yeni bir ürünün ( madde çeşidi ) piyasaya girmesi veya yaygın olarak tüketilir hale gelmesi durumunda madde sepetine çeşit olarak eklenmesi gerekiyor .
Aynı durum otomobiller için de geçerli .
Her yıl yeni modellerin piyasaya girmesi ve bazı modellerin üretimine son verilmesi nedeniyle \ " otomobil ( dizel ) \ " ve \ " otomobil ( benzinli ) \ " maddeleri için fiyatı derlenen marka ve modeller güncelleniyor .
Ayrıca tüketicilerin zaman içinde değişen vites türü gibi tercihleri de madde çeşidi ve ağırlıklarına yansıtılıyor . \ " Beyaz peynir\ " tanımının hane halkları tarafından yaygın olarak tüketilmeye başlanan peynir çeşitlerini de kapsayacak şekilde genişletilmiş olması da bu kapsamda gerçekleştirildi .
Ocak 2021 dönemi itibarıyla yayımlanan ortalama madde fiyatlarında söz konusu maddeler için gözlenecek fiyat değişimlerinin bu kapsamda değerlendirilmesi gerekiyor .
FİYAT DERLEME DÖNEMLERİTÜFE kapsamında fiyat derleme sıklığı piyasadaki fiyat gelişimini yansıtacak şekilde yapılıyor .
Fiyat hareketliliği yüksek ürünlerde daha sık aralıklarla fiyat derlemesi söz konusu oluyor .
Ay içinde meydana gelebilecek fiyat farklılaşmasının yakalanabilmesi amacıyla taze sebze ve meyve , tüp gaz , LPG , futbol maçına giriş ücreti ile seçilmiş gıda ürünleri haftada 1 kez olmak üzere , ayda 4 defa derleniyor .
Sigaralar , benzin - mazot , altın fiyatları ( günlük ) , bunların dışında kalan diğer tüm madde çeşitlerinin fiyatları için ayda iki kez derleme yapılıyor .
Covid - 19 salgını döneminde uygulanan kısıtlamalar neticesinde bazı iş yerleri kapandı ya da çalışma saatleri değiştirildi , bazı hizmetler ise sağlanamadı .
Bu süreçte , TÜFE hesaplamalarının aksamadan devam etmesi için alanda fiyat derleme çalışmaları mümkün olduğunca devam ettirildi .
Kısıtlamalar nedeniyle alanda fiyata erişilememesi durumunda EuroStat tarafından kılavuzda önerilen alternatif yöntemlere başvuruldu .
Bu kapsamda telefon ile fiyat derleme , internet ve barkod verileri fiyatlarının kullanılması , e - posta ile fiyat toplama gibi alternatif veri kaynakları kullanıldı .
BARKOD VERİLERİ , VERİ DERLEME SÜRECİNE ENTEGRE EDİLDİTüketicilerin satın aldığı ürünlere ilişkin veriler , çeşitli mali işlemlerin gerçekleştirilebilmesi için ticaret sektöründe faaliyet gösteren firmalarca kayıt altına alınıyor .
Son yıllarda birçok ulusal istatistik ofisi , perakende marketler tarafından tutulan bu satış verilerinin TÜFE'de veri kaynağı olarak kullanımı üzerinde çalışıyor .
TÜİK'in , barkod ( satış ) verilerinin TÜFE veri derleme süreçlerine entegre edilmesine yönelik çalışmaları 2018 yılından beri devam ediyor .
Bu kapsamda perakende ticaret sektöründe önemli paya sahip zincir marketlerden sağlanan verilerin 2020 yılında analiz süreçleri tamamlandı ve verinin TÜFE hesaplamaları için kullanıma hazır hale getirilebilmesine yönelik diğer çalışmalar ( sınıflama , kod eşleştirmeleri gibi ) yapıldı .
2021 yılı TÜFE hesaplamalarında perakende ticaret sektöründe önemli paya sahip zincir marketlerden sağlanan barkod ( satış ) verileri kullanılmaya başlandı .
Böylelikle , ayın belirli günlerinde alandan derlenen fiyatlar yerine , firmalardan sağlanan şube bazında günlük satış ve miktar verileri kullanılarak ayın genelini kapsayan fiyatlar endekse dahil edildi .
Barkod verilerinin sisteme dahil edilmesiyle TÜFE kapsamında derlenen toplam fiyat sayısının yaklaşık yüzde 21'i zincir marketlerden doğrudan temin edilmiş olacak .
ARŞİV : MUTASYONLU VİRÜS MASKEYİ AŞIYOR MU ?

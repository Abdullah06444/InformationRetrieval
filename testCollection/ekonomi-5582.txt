Sac , demir , çelik , plastik ve porselen hammaddelerinde yüzde 100’e varan fiyat artışları yaşandı .
Bu hammaddelerde yaşanan fiyat yükselişi saklama kapları , küçük ev aletleri , tencereler , tavalar , ütü masaları , kurutmalıklar , demlikler ve yemek takımlarına yüzde 25-30 zam olarak yansıdı .
Üreticiler , sadece iç piyasada değil ihracatta da sıkıntı yaşandığına dikkat çekiyor .
Son dönemlerde özellikle gıda ürünlerinde yükselişler yaşanıyor .
Artan talep , girdi maliyetlerinin yükselmesi , küresel ısınma ve dünyayı etkisi altına alan pandemi süreci gibi sebepler , gıda ürünlerine zam olarak yansımış durumda .
Fiyat yükselişleri sadece gıda ürünleri ile de sınırlı kalmadı .
Türkiye’nin ihtiyacının büyük bir kısmının ithalat yapılarak karşılandığı , plastik , sac , çelik , alüminyum ve porselen hammaddelerinde de fiyatlar yüzde 40 ile yüzde 100 arasında arttı .
Hammadde üreticilerinin arzı kısarak fiyatların yükselmesine neden olduğunu söyleyen sektör temsilcileri , söz konusu hammaddelerden elde edilen , saklama kapları , küçük ev aletleri , tencereler , ütü masaları , kurutmalıklar , demlikler ve yemek takımları gibi ürün gruplarında hammadde fiyatlarında yaşanan yükseliş sebebiyle yüzde 25 ile yüzde 50 arasında zam yapıldığına dikkat çekti .
Yaşanan problemin nedenlerini ve çözüm önerilerini ise sektör temsilcilerine sorduk . \ " KATMA DEĞERLİ İHRACAT YAPILMALI\ "
Hürriyet gazetesinden Burak Coşan'ın haberinde görüşlerine yer verilen , Ev ve Mutfak Eşyaları Sanayicileri ve İhracatçıları Derneği Yönetim Kurulu Başkanı Burak Önder , “Plastik , sac , çelik , alüminyum ve porselen hammaddelerinde yüzde 40 ile 100’e varan artışlar oldu .
Hatta bazı ürünlerde yükseliş yüzde 100’ü aştı .
Geçmişte bin 400 dolara aldığımız ürünün fiyatı 3 bin dolara çıktı .
Türkiye , söz konusu hammaddelerin büyük bir kısmını ithal ediyor .
Yerli üreticiyi korumak için hammadde ithalatında ek vergiler de uygulanıyor .
Yerli üreticinin korunması doğru olsa da , hammaddeyi ithal edip , ürün elde ederek , yani katma değer yaratıp , üretiğini ihraç eden firmalar büyük zorluk yaşıyor .
Yerli üretim de ihtiyaca yetmiyor .
Eğer bu dönem için ek vergiler kaldırılır ve yerli hammadde üreticilerinin ürettikleri hammaddeyi iç piyasaya vermesi sağlanırsa sorun aşılabilir .
Böylece hammaddenin ihraç edilmesinin önüne geçilerek , bu hammadelerinin işlenip , bitmiş ürün olarak yani katma değer yaratılmış ihracatın yapılması sağlanabilir .
Türkiye’de bu alanlarda üretilen ürünün yarısı ihraç ediliyor , yarısı da iç piyasada kullanılıyor” bilgisini verdi . \ " SATIŞLARIMIZIN AZALMASINA NEDEN OLDU\ "
Petrol fiyatlarının yerinde seyretmesine rağmen plastik hammaddesine anlam veremedikleri yükselişler yaşandığına vurgu yapan Titiz Plastik Yönetim Kurulu Başkanı Oğuzhan Durmuş , “Aslında ürünlere olan talepte de bir yükseliş yaşanmıyor .
Fiyatlarda 7-8 yılda görülmeyen artışlar oldu .
Plastik hammaddelerinde ürünlere göre yüzde 50 ile yüzde 100 arasında fiyat artışları yaşandı .
Sektörde kârlılık neredeyse sıfırlandı .
Zarar etmeye başladık .
100 tonuna 130 bin dolar ödediğimiz ürünün fiyatı 200 bin dolara çıktı .
Bu finansman sorununu da beraberinde getirdi .
Kredi faizleri de yükselince üretici iyice zor duruma düştü .
Tüm bu gelişmeler neticesinde iç piyasaya verdiğimiz ürünlere yüzde 50 zam yapmak zorunda kaldık .
Bu da satışların azalmasına neden oldu” ifadelerini kullandı . \ " FİYAT ARTIŞLARI ENFLASYONU DA ETKİLEYECEK\ "
Sac hammadesini kullanarak ürün elde ettiklerini ifade eden Avşar Emaye Genel Müdürü Murat Tabak , “Demir ve sac hammaddelerinde global çapta bir fiyat artışı yaşanıyor .
Üreticilerin özellikle üretimi kıstığını tahmin ediyoruz .
Ürünlerin tedarikinde de sorunlar yaşanıyor .
Şu anda hammadde sipariş etsek ancak mart ayında teslim edebileceklerini söylüyorlar .
Hem fiyat artışları hem de tedarik sıkıntısı nedeniyle mutfak eşyaları ve pişirme grubu ürünlerine yüzde 30 zam geldi .
Eğer hammadde sıkıntısı devam ederse birçok üretici üretimini durdurmak zorunda kalacak .
Bu ihracat rakamlarına da yansıyacak .
Hammadde olmadığı için ihracat da yapamayacağız .
Yaşanan durum enflasyonun yükselmesine de neden olacak” diye konuştu . \ " EK VERGİLERİN KALDIRILMASINI TALEP EDİYORUZ\ "
Hammadde fiyatlarında çok ciddi yükselişler yaşandığını söyleyen OMS Paslanmaz Mutfak Araçları Yönetim Kurulu Üyesi Talha Özger , sözlerini şöyle sürdürdü : “Bu durum üreticilerin hem iç piyasada hem ihracatta rekabetçi olmasını engelliyor .
Dünyada bir emtia sıkıntısı yaşanıyor .
Hammaddelere uygulanan ek gümrük vergilerinin en azından bu dönem için kaldırılmasını talep ediyoruz .
Hammadde fiyatlarındaki yükseliş ve ek vergiler nedeniyle ürünlerimizde fiyatları arttırmak zorunda kaldık .
Biz de ürünlerimize yüze 40-50 zam yapmak zorunda kaldık .
Bu enflasyonu da etkileyecek .
Verilecek destekler sanayiciye ve ülkemize katkı sağlayacak . ”VİDEO : KÜÇÜK EV ALETLERİ VE ZÜCCACİYE ÜRÜNLERİ ZAMLANDI

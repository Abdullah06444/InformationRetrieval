ABD'de önümüzdeki hafta görevi devralacak olan Joe Biden'ın CIA Direktörü olarak William Burns'ü atayacağı bildirildi .
Eski Dışişleri Bakanı Yardımcısı Burns , Rusya Büyükelçiliği dahil olmak üzere 33 yıl boyunca diplomat olarak görev almıştı .
ABD'de başkan seçilen Joe Biden , ABD Merkezi İstihbarat Teşkilatının ( CIA ) Başkanlığına William J. Burns'ü aday gösterdiğini duyurdu .
Biden'ın ekibinden yapılan açıklamada , Burns'ün ABD'yi ve halkı güvende tutacak onlarca yıllık deneyime sahip örnek bir diplomat olduğu belirtildi .
Biden'ın , CIA Başkanlığına aday gösterdiği Burns'ün , kendisi gibi istihbaratın siyasetle ilgisi olmadığını düşündüğü kaydedilen açıklamada , \ " Büyükelçi Burns , tehditleri hudutlarımıza ulaşmadan önce önlemek ve bunlarla yüzleşmek için ihtiyacımız olan bilgi , muhakeme ve bakış açısını getirecek . \ " ifadesi kullanıldı .
ESKİ RUSYA BÜYÜKELÇİSİEski diplomat Burns , Ürdün ve Rusya Büyükelçilikleri dahil olmak üzere 33 yıl boyunca Dışişleri Bakanlığı'nda diplomat olarak görev yapmıştı .
Burns 2014 yılında emekli olarak , Carnegie Uluslararası Barış Vakfı adlı düşünce kuruluşunda görev yapmaya başlamıştı .
Burns , ABD'nin eski Başkanı Barrack Obama döneminde ise Dışişleri Bakanı Yardımcılığı görevinde bulunmuştu .
Obama hükümetinde Joe Biden , Başkan Yardımcısı olarak görev yapıyordu .
Burns geçmişte Türkiye'yi de ziyaret etmişti .

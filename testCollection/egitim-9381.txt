Milli Eğitim Bakanı Selçuk , sınavların yüz yüze olacağını belirterek , \ " Eğer sınav yapmazsak , yüz yüze yapmazsak ya da sınav şeklimizi dönüştürürsek ölçe değerlendirme açısında uzun vadeli en 4-5 seneyi kapsayan bir problem çıkıyor\ " dedi .
Milli Eğitim Bakanı Ziya Selçuk , her ülkenin koşullarının kendine özgü olduğunu belirterek , \ " Kıta Avrupası açısından bakıldığında tümünün açtığını ve hatta 10-12 yaş altında maske olmadığını , tam zamanlı açtıklarını haftada 5 gün , bütün kademelerde , kimisinde sadece öğretmenlerde maske olduğunu kiminde lise düzeyinde maskenin gerekli olduğunu görüyoruz\ " dedi .
Selçuk , Haber Global televizyonunda gündeme dair değerlendirmelerde bulundu .
Ermenistan'ın Azerbaycan'a yönelik saldırılarına değinen Selçuk , \ " Bütün duygumuz , düşüncemiz ve ruhumuz orada . Azeri Türklerinin haklı davası bizim de haklı davamızdır . Desteklerimiz bütün yurt sathında ve bütün vatandaşlarımızla alakalı olarak güçlü bir şekilde devam ediyor . Anbean izliyoruz ne olup bittiğini . Bu işgalci gidişatın bir an önce sonlandırılması ve haklı davanın gereğinin yerine getirilmesi için de temennilerimiz elbette çok güçlü bir şekilde sürüyor\ " diye konuştu .
Selçuk , yeni tip corona virüs ( Covid - 19 ) nedeniyle ara verilen yüz yüze eğitimin 12 Ekim'de başlama kararını anımsattı .
Küresel düzeyde bir problemle karşı karşıya olunduğunu anımsatan Selçuk , şöyle devam etti : \ " Her bir bireyin hayatında belirli değişiklikler oluyor . Bu çok zor bir süreç . Kolay değil yaşanması . Bu anlamda elbette herkesin bir söyleyeceği var . Herkes kendi fikrini söylüyor vatandaş olarak , dünyada yaşayan bir birey olarak . Ancak bu mesele çok temelde tıbbi ve pedagojik olarak ciddi bir bilimsel çerçeve gerektiriyor . Bu mesele ' Sana göre , bana göre ' meselesi değil . Kanıta ve veriye dayalı olarak gidişat nedir , dünyada neler oluyor ? Geçtiğimiz pazar günü Türkiye'nin yurt dışındaki eğitim müşavirleriyle 2 saatlik bir toplantımız oldu . O toplantıda tekrar tekrar ' hangi ülke neler yapıyor ? ' diye baktık . Kıta Avrupası açısından bakıldığında tümünün açtığını ve hatta 10-12 yaş altında maske olmadığını , tam zamanlı açtıklarını haftada 5 gün , bütün kademelerde , kimisinde sadece öğretmenlerde maske olduğunu kiminde lise düzeyinde maskenin gerekli olduğunu görüyoruz . Bütün bunlar bize şunu gösteriyor . Aslında her ülkenin kendi özel durumu vardır . Hepimizi küresel gidişatla ülkemizdeki gidişatı iki eksen gibi düşünüp bu iki eksenin bize göre nasıl olması gerektiği konusunda bilimsel kararlar vermek zorundayız . \ "
Selçuk , salgın bittiğinde uzaktan eğitimin devam edeceğini belirterek , uzaktan eğitimden faydalanacaklarını aktardı .
Uzaktan eğitimin kendi özel tercihleri olmadığına dikkati çeken Selçuk , \ " Bu bir mecburiyet . Dünyada koşullar ne olursa olsun , bizim ödevimiz bunun tedbirini almak . Bizim ödevimiz bu . Bunun tedbirini almak üzerinden baktığımızda da Türkiye'nin neler yaptığını konuşacağız . Bu bir mecburiyet şu anda bunu yapmak durumundayız . Sadece okullarla ilgili değil , sokakta birçok paydaşla ilgili de problemler yaşıyoruz\ " ifadelerini kullandı .
Yüz yüze eğitimde başlayacak yeni döneme dair değerlendirmelerde bulunan Selçuk , şu bilgileri verdi : \ " Biz haftada 2 gün açtığımız için , ilk 2 gün sınıfın yarısı geliyor , daha sonraki 2 gün sınıfın diğer yarısı geliyor . Aylar önce senaryolarımız olduğunu söylemiştim . Bugün senaryolar gerçek oldu ve uyguluyoruz . Planlardan bir tanesini bu 2-2 gün meselesinde uyguluyoruz . Çocuklarımızın bu suretle daha kontrollü bir şekilde okula gidiş gelişlerini , okul yöneticileri , öğretmenler , velilerimiz açısından daha anlaşılabilir ve denetlenebilir bir süreç olarak yapılandırmaya çalışıyoruz . Burada bazı alışkanlıklar da ediniliyor . Çocuklar ortama alışıyor , neyi , nasıl yapmaları gerektiği konusunda daha bilinçli ve duyarlı oluyor . Öğretmenlerimiz bazı şeyleri öğreniyor . Dolayısıyla bu sürecin kontrollü olmasının başka bir amacı var . Yoksa biz de İtalya , İspanya , İngiltere , Fransa ve Almanya gibi ' hepsini açtık ' derdik ama Türkiye'nin koşulları biraz daha farklı . Onun için koşullara göre bunu yapıyoruz . \ "
Bakan Selçuk , konuşmasının devamında velilerin okulların açılması isteği , öğretmenlerin teneffüslerdeki durumu gibi konularda da değerlendirmeler yaptı .
2019-2020 eğitim öğretim döneminde ilkokul 1. sınıf öğrencilerinin şimdiki durumuna ilişkin soruyu Selçuk , şöyle yanıtladı : \ " Aslında martın başında , 13'ünde çocuklar okumayla ilgili temel aşamaları bitirmiş oluyor . Hatta nisanda okuma bayramı olabilir . Buradaki problem akademik olmaktan ziyade o iletişim ve duygu bağının kesilmiş olması . Bütün ülkenin ve ailelerin birden bir tedirginlik içine girmiş olması , asıl problem bu . Yoksa çocuklar için yaz okulu yaptık , bu 2'ler için . ' Okuma yazma konusunda eğlenceli oyunlar , kuklalar , animasyonlar , videolar . ' var dedik . Çocuğun öğrendiğini tekrar etmesi için oyun tabanlı bir yaklaşımla oradaki eksiğini giderdik . \ "
Selçuk , bir öğretmende Covid - 19 testinin pozitif çıkması durumunda algoritmada yer alan maddelere göre , öğretmenin müşahede odasına alındığını , en yakın sağlık kuruluşuna çağrı yapıldığı ve karantinaya alındığını kaydetti .
Selçuk , her okulda Covid - 19 Takip Kurulları'nın olduğunu ve onların öğretmende veya öğrencide herhangi bir pozitif vaka çıkması durumunda her aşamayı takip ettiğini anlattı .
Sağlık kuruluşu ve ilgili uzmanın önerileri doğrultusunda hareket ettiklerini belirten Selçuk , \ " Diyelim ki , bütün okulun karantinaya alınması gerekiyor , alırız . Önemli olan sağlık . Bu sağlık koşulları dikkate alınarak da bizim eğitimi sürdürmemiz . \ " ifadelerini kullandı .
Servisçiler Odası'yla okul servislerinin dezenfekte edilmesi üzerine aylardır çalıştıklarını dile getiren Selçuk , sözlerini şöyle sürdürdü : \ " Çocukların yarısı okula geldiği için servislerin de yarısı dolu . Bu yüzden risk orada da yarıya iniyor . Bu bir ön koşul . Her bir çocuğun nerede nasıl servise bindiği , hepsi bizde kayıtlı . Okul servisleri dezenfekte edilmediğinde ciddi riskler taşıyan bir ortam . Bunun da ne kadar aralıkla nasıl yapılacağının bir standardı var . Bu konuyla ilgili bir el kitabı var . Bu el kitabında hangi gün , nasıl , ne kadar süreyle , yapıldıktan sonra havalandırma için ne kadar süre geçmesi gerekiyor ? Çünkü dezenfektanın kullanılması halinde hemen oraya öğrencilerin ya da öğretmenlerin binmesi doğru değil . \ "
Bakan Selçuk , okul yönetimi ve öğretmenlerin tamamının , öğretmen odasında , okulun ıslak zemininde , bahçesinde , koridorunda ve serviste neyin nasıl yapılması gerektiğinin adım adım yazıldığı bir dokümana sahip olduğunu , her bir öğretmen ve yöneticinin bundan mesul olduğunu ve buna ilişkin bir aplikasyon hazırladıklarını kaydetti . \ " 8. ve 12. SINIFLARA SINAV MUHTEVASINDA OLAN DERSLER VERİLECEK\ " \ " Yüz yüze eğitimde hangi dersler verilecek ? \ " sorusu üzerine Selçuk , şunları kaydetti : \ " İlkokullarda hayat bilgisi , Türkçe , matematik dersleri veriliyor . 2'inci sınıflardan itibaren bunun yanı sıra bir saat yabancı dil var . 4'üncü sınıftan itibaren de bir saat din bilgisi var . Böyle baktığımızda aslolan yani çocukların esasen omurgada sorunlu olduğu dersler . Çünkü biz müzikle sporla ilgili yakın teması gerektiren dersleri yapmıyoruz ama bu tür dersler hem EBA hem de okul için standart . 8'inci sınıflarda da LGS muhtevasında yer alan dersler var . Onlar da fen bilgisi , matematik , Türkçe , sosyal bilgiler ve İngilizce dersleri . 12'inci sınıflarda ise YKS'ye hazırlık için olan dersler var . Kişinin neyi seçtiğine bağlı olarak matematik , edebiyat , fizik , kimya , diğer sosyal dersler olabilir . Hangi alana yöneldiğine bağlı olarak değişir . \ "
Milli Eğitim Bakanı Ziya Selçuk , \ " Sınava hazırlanan öğrencilere yönelik ek yüz yüze eğitim yapılacak mı ? \ " sorusuna , \ " Bu planlama hazirandan beri var ve yapılıyor . Destekleme Yetiştirme Kursu dediğimiz kurslar var . Bu kurslar hafta sonları yapılıyor\ " yanıtını verdi .
Sınava girecek öğrenciyi sadece \ " sınav öğrencisi\ " olduğu için dikkate almadıklarını , sınava girecek öğrencinin psikososyal durumunun ve beklentilerinin daha farklı , kaygısının yüksek olduğunu ifade eden Selçuk , bu meseleye öğrencilerin ruh sağlığı açısından pedagojik olarak da baktıklarını söyledi .
Lise 1 , 2 ve 3'üncü sınıfların okula gelmediğini anımsatan Selçuk , öğrencilerin hafta sonları da okula gelebileceğini , bu konuyla ilgili okul yöneticilerine yönelik son derece esnek yaklaşımları olduğunu ifade etti . \ " SINAVLAR YÜZ YÜZE OLACAK\ "
Bakan Selçuk , yüz yüze eğitimde sınavların yapılma yöntemine ilişkin şu değerlendirmede bulundu : \ " Sınavlar yüz yüze olacak . Sınavlar yüz yüze olacağı için EBA TV'deki derslerin izlenmesi bir zaruret . Onu izlemezse sınavların içeriği oradan sorulacağı için öğrenci açısında problem olabilir . Niye yüz yüze yapıyoruz ? Çünkü eğer sınav yapmazsak , yüz yüze yapmazsak ya da sınav şeklimizi dönüştürürsek ölçe değerlendirme açısında uzun vadeli en 4-5 seneyi kapsayan bir problem çıkıyor . Problem şu , öğrencilerin öğrenme kayıpları arttıkça bir sonraki yılın öğrenme içeriklerini almayla ilgili zemin basamak basamak ortadan kalkıyor . O yüzden de bu öğrenme kayıplarını aza indirmemiz lazım . \ "
Destekleme Yetiştirme Kurslarında 1 milyon 68 bin öğrencinin olduğunu aktaran Selçuk , \ " Eksikleri varsa tamamlayalım diye bu kursları yapıyoruz . Öğrencilerimiz hafta sonları 8-10 kişilik küçük sınıflarda öğretmenlerimizin sayesinde sorma , soru çözme , konu anlatımı gibi her türlü eksiğini gideriyor . Bunu şimdi artırarak devam ettireceğiz\ " dedi . \ " BÜTÜN EĞİTİM İÇERİKLERİMİZİN MOBİL VERSİYONU VAR\ " \ " Cep telefonu eğitim öğretim için doğru bir araç mı ? \ " sorusu üzerine Selçuk , \ " Araç nötr bir şey . Yani nasıl kullandığınıza bağlı . Çocukların masaüstü bilgisayar yerine telefona iletişim kurmayı tercih etmeleri yeni bir şey değil . Biz bu süreçte bunu görüyoruz . Çocukların bilgisayar olmasına rağmen cep telefonundan girmeyi daha kolay bulduğunu , inanılmaz hızda yazıştığını ve kayıt aldığını görüyoruz . Bu yüzden de bütün soru havuzumuz ve eğitim içeriklerimizin mobil versiyonu var . Bu anlamda ayrıca okullarımızdaki bilgisayarlardan da yararlanmaları da istiyoruz\ " ifadelerini kullandı .
Bakan Selçuk , 12 bin 1 EBA Destek Merkezi kurduklarını , merkezlerin her birinde 8-10 bilgisayar olduğunu , öğrencilerin evine en yakın merkeze giderek çalışabileceğini söyledi .
Milli Eğitim Bakanı Selçuk , EBA'da yaşanan teknik sorunun hatırlatılması üzerine , \ " En kötümser durumda bile bir fırsat olabileceğine dair bir anlayışımız var . Meseleye ' Kriz var , mahvolduk . ' diye bakmam . ' Bunu nasıl fırsata dönüştürürüz ? ' diye bakarım . Tamamen olumsuz diye bakmak problem çözme yaklaşımıma aykırı . O mesele çok ilginçtir . İlgili operatör bu kadar çok öğrencinin EBA'ya aniden girmesini bir siber saldırı var zannederek bir tedbir almışlar . Ayrıca , yurt dışından iki ayrı yerden de siber saldırı var . 4-5 saat yavaşlama oldu . Çocuklar normalde 2 saniyenin altında girerler EBA'ya ama o gün 30 saniyeye kadar çıktı bu giriş meselesi . Yine girdiler ama çok uzadı girişler\ " diye konuştu .
Salgın döneminde tüm öğrenciler için canlı ders yapacak tek bir ülke olmadığına , bu altyapının Amerika'da da Kanada'da da İngiltere de Türkiye'de de bulunmadığına işaret eden Selçuk , Çin , Fransa ve Türkiye'nin uzaktan eğitim için televizyon kurduğunu , EBA benzeri bir ulusal platformun birçok ülkede olmadığını anlattı .
Bakan Selçuk , tablet bilgisayarların öğrencilere öncelik sırasına göre dağıtılacağını , kardeş sayısına , devlet yardımı alma durumu gibi kriterlere bakılacağını ve buna göre bir planlama yapılacağını ifade etti .
1,5 milyon öğrencinin evinde bilgisayar olmadığını ya da kardeş sayısı fazla olduğundan bilgisayarın hepsine yetmediğini aktaran Selçuk , \ " Bunu nereden biliyoruz ? Hangi çocuk EBA'ya girmiş , kaç saniye kalmış , hangi derslere bakmış , bunları hepsini takip ediyoruz . Hiç erişemediğimiz kaç çocuk olduğunu biliyoruz . Bu yüzden de EBA Destek Merkezlerine gidip orada çalışabilir . Bunun sayısını da 20 bine çekerek her çocuğumuzun erişimi konusunda sıkıntı olmamasını temin ediyoruz\ " şeklinde konuştu .
Selçuk , mezra ve köylerdeki çocuklara ulaşabilmek için de yaklaşık 240 mobil EBA aracının olduğunu kaydetti .
Bakan Selçuk , Avrupa'da bir çok ülkede okulların açıldığını , öğretmen eğitimi konusunda bazı ülkelerin çalışma yaptığına değinerek , bu dönemde dijital beceri , uzaktan eğitim , salgın , matematikte son gelişmeler gibi konularda 846 bin öğretmenin eğitiminin sağlandığını kaydetti .
Ziya Selçuk , Avrupa'da \ " Kesinlikle yüz yüze eğitim olmalıdır\ " yaklaşımı olduğunu , İngiltere Başbakanı Boris Johnson ve Almanya Başbakanı Angela Merkel'in \ " Bu , kesinlikle ulusal çıkarlarımız çok önemli\ " açıklamaları yaptığını aktardı . \ " TÜM OKULLARIN TAM ZAMANLI AÇILMASI İÇİN HAZIRLANMAMIZ GEREKİYOR\ "
İngiltere , Fransa ve Türkiye'deki vaka sayılarına baktıklarını ifade eden Selçuk , şöyle devam etti : \ " Bu vaka sayılarını karşılaştırarak , Türkiye'deki toplumsal hareketliliğe , turizme , bir çok parametreye bakarak : ' Biz ne yapmalıyız ? ' Bizim kontrollü olarak okulları açmamız gerekiyor , gördüğümüz şey bu . Hepsini niye açmıyoruz ? Ben , hazır olduğumuzu düşünmüyorum . Bunu Milli Eğitim Bakanı olarak söylüyorum . Tüm okulları tam zamanlı olarak , 5 gün ve bütün sınıflar , bütün öğrenciler aynı sınıfta , bunun için biraz Türkiye'nin hazırlanması gerekiyor . Bu yüzden bunu açmıyoruz . Bunu , bu süreçte peyderpey sınıfları yükselterek , öğretmenlerimizin , velilerimizin bu konudaki duyarlılıkları , toplumumuzun salgının artmasına yol açan bir takım sosyal faaliyetleri , bütün bunlarla ilgili bir dönüşüm lazım . Son 2 haftada Türkiye'de verilerde inanılmaz bir düşüş var . Ankara'da çok büyük bir düşüş var , İstanbul'da da var . Bütün bu verilere baktığımızda bu düşüşün olması gerekiyor . Bilim insanlarına elbette danışacağız . Bu ' bana göre , sana göre ' işi değil . Bu , bilim işi ve bilimin yol göstericiliğine bakmak lazım burada . Bu veriler oldukça da biz , tüm sınıfları da açarız , açmak da istiyoruz . \ "
Salgının ilk dönemlerinde okulları açıp daha sonra kapatan ülkelerin kontrollü ilerleme gerektiğini fark ederek , belirli tedbirleri aldıktan sonra okulları tekrar açtığını hatırlatan Selçuk , \ " Bizim de öğretmen eğitimi , temizlik , maske , mesafe gibi bütün bu tedbirleri , hijyenle ilgili bütün hususları , servis meselesini , Sağlık Bakanlığıyla ilgili iletişim yazılım altyapısını , otomasyon süreçlerini hepsini hazırlamamız gerekiyordu ki onları hazırladık . O yüzden artık daha rahat hareket ediyoruz . Önümüzdeki kabinede belki Sayın Cumhurbaşkanımızın liderliğinde yeni bir değerlendirme yapılacak , yeniden belli hususlar gündeme gelebilecek . \ " ifadelerini kullandı . \ " BU SENE SINAVA GİREN HER ÇOCUĞUMUZ AYNI KOŞULLARLA GİRİYOR\ "
Selçuk , üniversite sınavı müfredatına ilişkin soru üzerine şunları söyledi : \ " Sınav müfredatını Milli Eğitim Bakanlığı belirliyor . ÖSYM ile görüşüp ' Bu sene konular , içerikler bunlar ' diyoruz , onlar da ona göre soru hazırlıyorlar . Mart ayından sonra öğrencilerimize , velilerimize ' Bu herkesin yeni karşılaştığı bir durum , herkes hazırlıksız yakalandı . Biz hiçbir şey olmamış gibi davranamayız . O yüzden sadece yüz yüze aldığınız derslerden sorumlusunuz . ' dedik ve onların sınav içeriğini sorduk . ' Artık belirli bir hazırlık sürecimiz var . 8'ler , 12'ler okula da başlayacak . Bu sene müfredatın tümünden sorumlusunuz ' dedik . Konuları buna göre , belli ince ayrıntılar vesaire gözlenecek elbette onlar dikkate alınacak , çocuklarımızın durumuna da bakacağız ama genel olarak müfredatın tümünden sorumlular . \ " \ " Yüz yüze eğitimde geçen sene marta kadar gördükleri , uzaktan eğitimde gördükleri , bu sene yüz yüze eğitimde ve uzaktan eğitimde gördüklerinden mi sorumlular ? \ " sorusuna Selçuk , \ " Elbette\ " karşılığını verdi .
Selçuk , müfredat içeriğinin normalde yıl sonuna doğru duyurulduğunu ancak bu yıl biraz daha erken olabileceğini , bununla ilgili içeriklerin gözden geçirildiğini , son kontrollerin yapılmasının ardından kısa sürede açıklanacağını bildirdi .
Ziya Selçuk , \ " Bu sene bütün dersleri görecekler . Geçen sene marttan sonraki dersleri görmedikleri için , bizim EBA televizyonumuz da yeni olduğu için , öğretmenlerimiz bu salgın sürecini yeni yaşadıkları için biz o zaman başka tedbir aldık ama bu sene bütün konular , bütün içerikler hepsi fazlasıyla var ve müfredatın tamamından sorumlular . Bu sene sınava giren her çocuğumuz aynı koşullarla giriyor . Bizim kontenjanımız zaten belirli . Salgın var diye kontenjan azalmayacak\ " dedi . \ " KURALLARA UYMAYAN OKULLARLA İLGİLİ MÜFETTİŞLER HAREKETE GEÇTİ\ "
Kurallara uymayan özel okullar olduğu iddiasına yönelik soru üzerine Selçuk , şöyle konuştu : \ " 10 binin epey üzerinde özel okulumuz var . Özel okullar bizim paydaşımız ve bu ülkenin eğitim sistemine çok ciddi katkılar sunan kurumlarımız . Elbette herhangi bir hastanede de herhangi bir kafede de herhangi bir şirkette de istisnai olarak hata yapan gibi bir sürü durum olabilir hayatın her kesiminde . Buna uymayan okul da olabilir ki oldu , bunu saptadık ve ilgili müfettişlerimiz de harekete geçti . Ama okulların çoğunu bir zan altında bırakmamak lazım . Bunların sayısı o kadar az ki . Birkaç tane okuldan söz ediyorum ve o okullarla ilgili derhal tedbir alındı , soruşturma yapıldı ve maddi ceza olarak , belli bir süre sonra okul kapatmaya kadar giden yaptırımlarımız var . Bunların hepsini harekete geçiririz . Eğer kendilerine diğer okulların açmadığı bir durumda bir avantaj sağlayıp da tabi olmaları gereken yasal ve ahlaki hükümlere uymamanın bir bedeli olmalı . \ "
Milli Eğitim Bakanı Ziya Selçuk , 2 + 5 ile ilgili ortaya konulan kuralın yeni açılan sınıflar için de geçerli olduğunu , onların da 2 gün devam edeceğini belirterek , \ " ' Özel okular 5 gün açarsa ' bu varsayımsal bir şey . Açarsa , bunun bir müeyyidesi var . Yaptık ve yapıyoruz , yapacağız . \ " dedi .
Kreşlerle ilgili 2 gün şartı getirilmediğini , resmi anaokullarda da diğer sınıflara göre daha esnek olduklarını ifade eden Selçuk , kronik hastalığı olan öğretmenlere yönelik önlem alındığını , kronik hastalığı olan , 60 yaş üstü 62 bin civarında öğretmen olduğunu kaydetti .
Selçuk , yeni öğretmen ataması yapılıp yapılmayacağına ilişkin bir soruya , \ " Eylül'ün başında 20 bin öğretmen aldık çünkü bu dönemde ihtiyacımız oldu . Diğer öğretmenlerimizle ilgili de diyelim başka bir yerde başka bir açığımız var ne kadar açığımız varsa şimdilik ücretli öğretmenlerimizle bu açığımızı kapatıyoruz . Diyelim ki 10 bin daha lazım , 10 bin daha kapatırız . Hemen 2021 içinde yeni sözleşmeli öğretmen almakla ilgili çalışmalar başlamış durumda . \ " karşılığını verdi . \ " ÇOCUKLARIMIZ UYUM SAĞLADIKLARINDA TOPLUMUN RİSKİNİ AZALTACAKLAR\ "
Selçuk , çocuklara şöyle seslendi : \ " Benim çocuklarımdan ricam şu , eğer okulda , serviste kurallara uyarlarsa , bir arkadaşlarına , bir öğretmenlerine , evdeki bir nineye , dedeye zarar vermemiş olurlar . Biz onlara güveniyoruz ve asıl taşıyıcı , bu konuda en duyarlı , en bilinçli kesim bizim çocuklarımız olacak ve onlar anne babalarını da uyaracaklar . Hijyen , tedbirler konusunda bizim çocuklarımız bu ülkenin taşıyıcısı olacaklar . Ben onlara güveniyorum ve hepsinin neyi nasıl yapması gerektiğini , öğretmenleri adım adım oyunla gösterecek . Çocuklarımız evde de sokakta da dışarıda da buna uyum sağladıklarında geleceğe dönük olarak toplumun riskini azaltacaklar . \ "
Lise de ortaokul da ilkokul da olsa özel gereksinimli tüm çocukların 12 Ekim'de okula başlayacağını bildiren Selçuk , köy okullarının açılacağını , köy okullarındaki öğrencilere çalışma setleri , eğitim takvimi verildiğini anlattı .
Selçuk , 2019 KPSS'de ölçmeyle ilgili bir takım hataların olduğu iddiasına ilişkin , ÖSYM'nin çok güçlü bir ölçme değerlendirme altyapısı olduğunu , o sınavda aynı branştaki öğretmenlerin listelenmesi ve tüm öğretmenlerin tek bir listede listelenmesiyle ilgili bir farklılık bulunduğunu , 3 kez ÖSYM'den resmi görüş alarak bu konuya eğildiklerini ve bilimsel ölçütler dahilinde kesinlikle bir hatanın söz konusu olmadığını söyledi . \ " İlkokullara beden eğitimi öğretmeni atanacak mı ? \ " sorusunu Selçuk , \ " Şu anda yok ama tasarım beceri atölyelerimiz var . Bir yılda 10 binin üzerinde atölye açtık . Bunu inşallah 100 bine çıkaracağız . Bu atölyelerin çok önemli bir kısmı spor ve sanatla ilgili . Biz oralarda öğretmenlerimizden yararlanmak istiyoruz . \ " diye yanıtladı . \ " EĞİTİMİN NİTELİĞİNİ ARTIRMAK İÇİN HİZMET EDİYORUZ\ "
Selçuk , eğitimin niteliğini artırmak ve eğitimi bir sıçrama merkezi olarak görüp çocukların eksiksiz yetişmesini sağlamak için hizmet ettiğini dile getirerek , \ " Problemimiz yok mu ? Problemimiz çok ama biz problemimiz var diye oturmayız . Yapmamız gereken iş , ' Kafayı takıp da o işi nasıl yüceltiriz ? ' , bunun peşinde olmak . \ " ifadelerini kullandı .
Eğitimle ilgili uluslararası mesafe almayı hedeflediklerini belirten Selçuk , Türkiye'nin PISA'daki bütün sınavlarda her sene aşağı düştüğünü ama bu yıl 8-10 ülke yukarı çıktığını anımsatarak , kasımda ilan edilecek PISA'nın müfredat merkezli versiyonu olan TEAM sınavında da Türkiye'nin yukarı çıkacağını dile getirdi .
Milli Eğitim Bakanı Ziya Selçuk , velilere \ " Okul başarısı , hayat başarısı demek değil . Çocukların kişilik gelişimi hayatlarının omurgası . Akademik eksiklikle ilgili endişe duymam ama kişilik gelişimiyle ilgili duyarım . Bizi ayakta tutan şey şahsiyetimizdir . Çocuklarımızın güçlü şahsiyetler görmeye ihtiyacı var . Çocukların yanında sürekli kötümser , karamsar , şikayet eden ve olumsuzluklardan bahseden bir bakış açısını onların dünyasını zehirler . O yüzden daha olumlu . Ebeveynler olarak aramızda konuşalım , çocuklar varken daha dikkatli olalım . Çocukların umuda ihtiyacı var\ " diye seslendi .
Selçuk , salgının eğitimi değerlendirme anlamında bir fırsat olduğunu , eğitimde daha iyi olmak için umutlarının arttığını sözlerine ekledi .

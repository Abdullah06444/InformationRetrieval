Avrupa'da corona virüs salgınında en fazla can kaybı yaşayan İtalya’da salgının yayılma hızının kesilmemesi üzerine geçtiğimiz günlerde Başbakan Giuseppe Conte , ülkenin kuzeyi için verilen kırmızı alarmı genişletti ve 60 milyon nüfuslu ülkenin tamamını karantina altına aldı .
Uzmanlar yaşanan tüm bu gelişmelerin İtalya için bir yol ayrımı olabileceği kanaatinde .
Öte yandan medyada Conte'nin neden önce sadece Kuzey bölgesini karantina altına aldığına dair de ciddi eleştiriler yapılıyor .
Dünya medyasında ise İtalya için \ " en güzel hapishane\ " yorumları yapılıyor .
Begüm Suyolcubaşı / ntv . com . trİlk olarak Çin’in Hubey kentinde ortaya çıkan ve hızla dünyaya yayılan corona virüs salgını Avrupa’da en çok İtalya’nın canını yaktı .
Başbaşkan Conte’nin geçtiğimiz günlerde ülke çapında acil durum ilan etmesiyle İtalya’nın turist dolu cadde ve sokaklarda ürpertici bir sessizlik hakim .
Ülkede zorunlu olmadıkça evden çıkmak yasak .
Seyahat etmek için ise çok geçerli ve belgeli bir sebep olması gerekiyor .
Ülkede ölü sayısı her geçen gün katlanarak artıyor .
Açıklanan son rakamlara göre corona virüs nedeniyle İtalya’da 196 kişi daha hayatını kaybetti , toplamda can kaybı 827’ye yükseldi .
Bu sayı aynı zamanda " bir günde açıklanan en yüksek ölüm " olarak kayıtlara geçti .
Vaka sayısı ise 12 bini aştı .
İngiltere'deki Salford Ünversitesi profesörü Martin .
J. Bull , The Wire'da corona virüsün İtalya'yı nasıl etkilediğini ve İtalyan medyasında bunun nasıl yankılandığına dair bir analiz yayınladı .
CENAZE TÖRENLERİ BİLE YASAKLANDIKarantina altına alınan 60 milyonluk ülkede okullar ve üniversitelerde eğitime ara verildi .
İnsanların arasına bir metrelik bir mesafeyi koymasının imkansız olduğu festival ve konser gibi tüm etkinlikler askıya alındı .
Sinemalar ve tiyatrolar kapalı .
Tüm bunların yanı sıra spor müsabakaları da Nisan ayına ertelendi .
Ülkede cenaze törenleri dahil olmak üzere sivil ya da dini hiçbir tören yapılamıyor ve insanlar ‘kitleler halinde bir araya gelmemeleri’ konusunda uyarılıyor .
Ülkede bazı gazetelerin , ' Ülke diz çöktü ' ve ' Meydanları boş İtalya ' başlıklarıyla gördükleri bu durum , Los Angeles Times gazetesince , ' Corona virüs karantinası , İtalya'yı güzel bir hapishaneye dönüştürdü ' başlığıyla aktarıldı .
La Repubblica gazetesi de , Paolo Sorrentino'nun ' Muhteşem Güzellik ' filmine atıfla ' Muhteşem Güzellik yapayalnız ' başlığını kullanarak başkent Roma'daki durumu anlattı .
Her mevsim tarihî merkezi cıvıl cıvıl olan Roma olağanüstü bir şekilde ıssız .
AÇIKLAMALAR ZAMANINDA MI YAPILDI ?
Salgının başladığı Aralık 2019’dan bu yana , Çin’in en başından beri şeffaf bir politika izlemediği ve gerçek verileri paylaşmadığına dair dünya genelinde yaygın bir inanç var .
Avrupa’da ise virüsün en çok yayıldığı ülke olan İtalya’da hükümet bilgi paylaşımı ve karar alma konusunda başından bu yana oldukça şeffaf davrandı .
Öyle ki ‘karantina’nın doğası gereği corona virüs hakkında her gün gerek il düzeyinde gerek bölgesel düzeyde açıklamalarla dünyayı bilgilendirdi .
Medya , elde edilen bu verileri ‘interaktif harita’ şeklinde yeniden üretti ve vakaların tam olarak nerede olduğunu görmek için ayrıntılanması sağlandı .
Ne var ki Conte yönetimindeki hükümetin bu karar için oldukça geç kaldığını düşünenler de var .
İtalya’nın yerel medyasında Giuseppe Conte , ilk başta ülkenin kuzeyini karantinaya aldığı gerekçesiyle eleştiri yağmuruna tutuluyor .
Yerel medyada , Kuzey İtalyalılar’ın karantina kararından sonra ülkenin güneyine akın ettiğine ve bu durumun salgının ülke genelinde hızla yayılmasına olanak sağladığına dair haberler ve eleştiriler yer alıyor .
KUZEYLİLER VİRÜS NEDENİYLE DIŞLANDI MI ?
Conte hükümetinin eleştirildiği bir diğer konu ise ilk etapta ülkenin kuzeyinin karantinaya alınması ve ülke genelinde bir fenomen haline gelen kuzey - güney çatışmasının virüs ile körüklenmesi .
Yerel medyada yer alan haberlerde , 16 milyonluk bölgenin ilk etapta karantina altına alınmasından dolayı ülke genelinde Kuzey İtalyalılar ‘enfekte’ kabul edilerek dışlandı ve ayrımcılığa maruz kaldı .
Bu konuda İtalyanlarla yapılan röportajlarda sosyal medya üzerinden ‘kuzeyli’ olduğu için siber zorbalığa uğradığını ifade edenler dahi var .
İtalyan halkı arasında yıllardır süre gelen ‘çalışkan kuzeyli’ ile ‘keyfine düşkün güneyli’ tartışması corona virüs ile tekrar alevlenmiş gibi gözüküyor .
Conte hükümeti ise bu noktada , ilk etapta Kuzey İtalya’yı karantinaya alarak güneydeki sosyal ve ekonomik altyapıyı korumayı amaçladığı için sert eleştirilere maruz kalıyor .
İTALYA CORONA VİRÜS SALGININDA KONTROLÜ KAYBETTİ Mİ ?
Uzmanlara göre İtalya’da corona virüs salgınında kontrol kaybedilirse bu ülkedeki sağlık sisteminin tamamen çökmesine yol açabilir .
İtalya Ulusal Doktorlar Federasyonu Başkanı Filippo Anelli , konuyla alakalı " Lombardiya gibi güçlü bir bölge bu durumdaysa Calabaria ve Molise gibi kırsal bölgelerde neler olacağını siz hayal edin . Bölgede sahra hastanelerine ve askeri desteğe ihtiyaç var " açıklamasını yaptı .
İTALYAN HASTANELERİNDEN SIRADIŞI KARARLARİtalya'nın içinden çıkamadığı bu salgın bazı etik tartışmaları da beraberinde getirecek gibi gözüküyor .
Yoğun bakım ünitelerindeki yatak sayısının hasta sayısının gerisinde kalması nedeniyle , İtalya Anestezi ve Yoğun Bakım Birliği SIAARTI , hasta kabulünde olağan dışı durumlarda uygulanacak bazı kriterler getirdi .
SIAARTI'nın getirdiği bu kriterlerde , hastanelere sadece tedavisinde maksimum yarar sağlayarak iyileşmesi en olası hastaların yoğun bakıma yatırılması öneriliyor .
POLİTİK ÇEKİŞMELERİtalya’da yaşanan corona virüs salgını nedeniyle İtalya Cumhurbaşkanı Sergio Mattarella , iktidar ile koalisyon partileri arasındaki görüş ayrılıklarına atıfta bulunarak hükümetin tek bir sesle konuşması gerektiğini ifade etti ve vatandaşların alınan kararlarla saygı duyarak uygulaması gerektiğini belirtti .
Mattarella , muhalefete ise bu kritik durumda gereksiz siyasi saldırılar yapmaktan kaçınmaları gerektiği konusunda uyarılarda bulundu .
Aşırı sağcı lider Matteo Salvini , Conte’nin aldığı önlemleri eleştirerek yeterli olmadığını dile getirdi ve Meclis’te oylamaya sunulacak ekonomik önlemlere karşı oy vereceğini ifade etti .
DEV MÜCADELE BÜTÇESİNİN SONU EKONOMİK YIKIM OLUR MU ?
Corona virüs nedeniyle Çin'den sonra en çok ölümün gerçekleştiği İtalya'da , salgınla mücadele için ekonomik tedbirleri açıklandı .
Başbakan Conte \ " 25 milyar euroluk olağanüstü bir kaynak ayırdık\ " dedi .
Ayrılan bu devasa kaynak akıllara " bu mücadelenin sonu ekonomik bir yıkım olur mu " sorusunu da beraberinde getirdi .
Yaklaşan yıkımla yüzleşebilmek için hükümet bu yıl öngörülen cari açığı % 2,2’den % 2,5’e çıkardı .
Bu kararname ile sağlık , işsizlik , işletmeler ve bankalar için destek paketi gibi konuların telafi edilebileceğine inanılsa da uzmanlar uzun vadeli ekonomik etkilerin tahmin edilebilmesi için henüz çok erken olduğu uyarısında bulunuyor . ﻿VİDEO : İTALYA'DA KARANTİNA ALTINDAKİ HALK NE YAPIYOR ?

Meksikalı uyuşturucu örgütünün elebaşı El Chapo'nun eşi ABD'nin Virginia eyaletinde tutuklandı .
ABD Adalet Bakanlığı , El Chapo ( cüce ) lakaplı Meksikalı uyuşturucu örgütünün elebaşı Joaquin Guzman'ın eşi Emma Coronel Aispuro'nun uluslararası uyuşturucu kaçakçılığından dolayı tutuklandığını açıkladı .
Açıklamada , iki yıl önce düzenli bir şekilde El Chapo'nun duruşmalarına katılan Aispuro'nun bugün Virginia'daki Dulles Uluslararası Havalimanında tutuklandığı ve salı günü Washington'da hakim karşısına çıkacağı ifade edildi .
Adalet Bakanlığı açıklamasında , Aispuro'nun ABD'ye eroin , kokain ve metamfetamin gibi uyuşturucu maddelerini getirmekle suçlandığı kaydedildi .
Zamanında Forbes Milyarderler Listesi'nde yer alan ve uzun zamandır aranan bir isim olan Guzman , 2001 yılında Meksika'daki bir hapishaneden çamaşır taşınan el arabasına saklanarak kaçmıştı .
Guzman , 2001 ve 2015 yıllarında Meksika'da iki yüksek güvenlikli cezaevinden kaçtıktan sonra Ocak 2016'da tekrar yakalanmış ve ABD'ye iade edilmişti .
Dünyanın en büyük uyuşturucu örgütünün elebaşı olmakla suçlanan El Chapo 17 Temmuz 2019'da ABD'nin New York eyaletinde görülen duruşmasında müebbet hapis cezasına çarptırılmıştı .
EL CHAPO'NUN OĞLUNUN GÖZALTINA ALINDIĞI GÖRÜNTÜLER ORTAYA ÇIKTI

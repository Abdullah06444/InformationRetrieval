Telegram'ın kurucusu Durov , Whatsapp'ın tepki çeken zorunlu güncelleme kararına yönelik bir açıklama yaptı . \ " Tarihin en büyük dijital göçüne tanık olabiliriz\ " diyen Durov , Cumhurbaşkanı Erdoğan'ın Telegram hesabı açmasını da örnek verdi .
Popüler anlık mesajlaşma uygulamalarından Telegram'ın kurucusu Pavel Durov , Cumhurbaşkanı Recep Tayyip Erdoğan ve Brezilya Devlet Başkanı Jair Bolsonaro'nun da Telegram'a katıldıklarını belirterek , liderlerin Telegram'ı tercih etmesinden ötürü onur duyduklarını bildirdi .
Durov , \ " İnsanlık tarihinin en büyük dijital göçüne tanık oluyor olabiliriz\ " ifadesini kullandı .
Pavel Durov , Telegram üzerinden yaptığı paylaşımda , uygulamaya yönelik yeni kullanıcı akışının hızlı bir şekilde devam ettiğini aktardı .
Telegram'a yönelik küresel çapta bir ilgi olduğunu belirten Durov , \ " İnsanlık tarihinin en büyük dijital göçüne tanık oluyor olabiliriz . Cumhurbaşkanı Recep Tayyip Erdoğan ve Brezilya Devlet Başkanı Jair Bolsonaro da Telegram kanallarını açtılar\ " ifadelerini kullandı .
Telegram kanallarının , liderlerin kitleleriyle güvenilir bir şekilde bağlantı kurmasının \ " tek doğrudan yolu\ " olduğunu savunan Durov , \ " Liderlerin Telegram'ı tercih etmesinden ötürü onur duyduk . Telegram kanalları , 2010'ların teknoloji platformlarıyla eş anlamlı hale gelen manipülatif algoritmaları kaldırarak kamusal iletişime şeffaflık ve bütünlük kazandırır\ " değerlendirmesinde bulundu .
Telegram kullanıcı sayısının bu yılın ilk haftasında 500 milyon kişiyi geçtiği açıklanmıştı .

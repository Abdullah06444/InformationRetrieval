Düşünce gücü , enerji gibi konuları içeren kitaplarıyla bilinen ve bir dönem dünyaca ünlü model Adriana Lima ile yaşadığı aşk ile konuşulan yazar Metin Hara'nın \ " Diploması olmadığı halde hasta tedavi etmek veya tabip unvanını takınmak\ " suçlamasıyla yargılandığı davada tanıklar dinlendi .
İstanbul 16. Asliye Ceza Mahkemesi’nde 4'üncü celsesi görülen duruşmaya , tutuksuz yargılanan Metin Hara katılmazken taraf avukatları duruşmada hazır bulundu . \ " BİZE GELENLER HASTA DEĞİLDİR\ "
Metin Hara'nın kurduğu şirketin yöneticisi olan ve tanık olarak dinlenen Eser Mitrani , \ " Sanık Metin Hara konuşmacıdır . Şirketimizde konuşmalar yapar , bizim şirketimizin tamamlayıcılıkla alakası yoktur . Bize gelen insanlar hasta değildir , tedavi olma durumları yoktur . Metin bey insanların motivasyonlarını arttırmak için sahnede konuşmalar yapmaktadır\ " dedi . \ " OLUMLU DÜŞÜNCEYLE İLGİLİYDİ\ "
Diğer bir tanık Nurettin Kulak , \ " Ben sanığın sempozyumlarına defalarca kez , 10'un üzerinde katıldım , Metin beyden eğitimler aldım . Sempozyumlarının içeriği olumlu düşünceyle alakalıydı , hasta tedavisine ilişkin bir durum kesinlikle olmamıştır . Tedavi yöntemi , iyileştirme veya ilaç ile ilgili bir konu konuşulmamıştır , insanların kendilerini iyi hissetmeleri için yapılan konuşmalardır\ " diye konuştu . \ " TEDAVİ TALEBİYLE GİTMEZLER\ "
Metin Hara'yı 2014 yılında Yol kitabı ile tanıdığını ve kendisinin danışanı olduğunu belirten Aker Çıtak da \ " Metin Beyin 2016 beri danışanıyım , birçok kez konuşmalarına ve sempozyumlarına dahil oldum . Metin Hara bir yazardır ve motivasyon konuşmacısıdır , insanların düşünce alışkanlıklarına yönelik önerilerde bulunur . Kendisinin konuşmalarına katılan kişiler herhangi bir hastalığın tedavisi için veya iyileştirme talepli olarak gitmezler . İnsanlar orada hangi hallerde nasıl düşünmemiz gerektiğini öğrenirler , tıbbi bir öneri söz konusu değildir\ " dedi .
Mahkeme heyeti eksik hususların tamamlanması için duruşmayı erteledi .
İDDİANAMEİddianamede , Beşiktaş Kaymakamlığı İlçe Sağlık Müdürlüğü şikayetçi sıfatıyla yer alıyor .
İddianameye göre 13 Temmuz 2017’de BİMER’e Metin Hara’nın şikayet edilmesi üzerine , ihbarın Beşiktaş Kaymakamlığı’na gönderildiği , kaymakamlığa bağlı ilçe sağlık müdürlüğü yaptığı incelemede , Hara’nın sahibi olduğu \ " İnsana güven\ " isimli danışmanlık şirketinin faaliyet izni bulunmadığını , Hara’nın hekim olduğuna dair diploması olmadığı ve Geleneksel ve Tamamlayıcı Tıp Uygulamaları Yönetmeliği kapsamında bulunan uygulamaları yapabileceğine dair herhangi bir sertifikasının bulunmadığı halde \ " Tamamlayıcı Tıp Uzmanı\ " unvanını kullandığı tespitiyle iş yeri , o dönem mühürlenerek savcılığa suç duyurusunda bulunuldu .
İnternet üzerinde yapılan araştırmada da Metin Hara'nın kendisini \ " fizyoterapist , enerji uzmanı ve tamamlayıcı tıp uzmanı\ " olarak tanıttığı , eğitimler düzenlediği , seanslar ile hastalıkları tedavi ettiği , tedaviye yardımcı olduğu gibi beyanlarda bulunduğu kaydedildi .
Soruşturma kapsamında yapılan araştırmada Metin Hara’nın , İstanbul Üniversitesi Fizik Tedavi Rehabilitasyon Yüksek Okulu mezunu olduğu , başka \ " Tamamlayıcı Tıp Uzmanı\ " unvanını kullanabileceği bir belgesi ve diplomasının bulunmadığı belirtildi .
Suçlamaları reddeden Metin Hara’nın , bu zamana kadar herhangi bir belge ibraz etmediği kaydedilen iddianamede , \ " Diploması olmadığı hâlde , menfaat temin etmek amacına yönelik olmasa bile , hasta tedavi etmek veya tabip unvanını takınmak\ " suçlamasıyla 2 yıldan 5 yıla kadar hapis cezası istendi .
Metin Hara , davanın ikinci duruşmasına katılmayınca hakkında zorla getirme kararı çıkarılmıştı .
Çin'de ekonomi Bahar Bayramı ile canlandı

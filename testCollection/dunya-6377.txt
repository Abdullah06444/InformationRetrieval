SON DAKİKA HABERİ : Pence , Temsilciler Meclisi Başkanı Demokrat Pelosi'ye mektubunda , \ " 25. maddeyi devreye sokmak gibi bir eylemin ülkemizin çıkarına olduğunu ya da anayasa ile uyuştuğunu düşünmüyorum\ " ifadesini kullandı .
Son dakika haberi !
ABD Başkan Yardımcısı Mike Pence , anayasanın 25. ek maddesini kullanarak Başkan Donald Trump'ın görevden alınmasına yönelik herhangi bir adım atmayacağını açıkladı .
ABD'de Kongre baskınının ardından , 25. ek maddeyi kullanarak olayların sorumlusu olarak görülen Trump'ı görevden alması için Kongreden sık sık çağrı alan Pence sessizliğini bozdu .
Trump'a karşı anayasanın 25. ek maddesinin kullanılmasını öngören tasarının oylaması öncesi Pence , Temsilciler Meclisi Başkanı Demokrat Nancy Pelosi'ye bir mektup gönderdi .
Pence , mektubunda , \ " 25. maddeyi devreye sokmak gibi bir eylemin ülkemizin çıkarına olduğunu ya da anayasa ile uyuştuğunu düşünmüyorum . \ " ifadesini kullandı .
İTİDAL ÇAĞRISINDA BULUNDUGeçen hafta , Trump'ın kendisine yaptığı \ " seçim sonuçlarını reddet\ " çağrısına da uymadığını anımsatan Pence , \ " Şimdi de Temsilciler Meclisinin , ülkemiz tarihindeki bu kadar ciddi bir döneminde siyasi oyunlar oynamasına alan açmayacağım\ " görüşünü paylaştı .
Pence , 25. ek maddeyi kullanarak Trump'ı görevden almanın kötü bir emsal oluşturacağı konusunda uyarıda bulunarak , bu maddenin yalnızca başkanın sağlık sorunları nedeniyle görevini yapamaması durumunda devreye sokulması gerektiğinin altını çizdi .
Ülkede son dönemdeki gerginliğe de işaret eden Pence , \ " Kongrenin her bir üyesini , daha fazla bölücü eylemlerden kaçınmaya davet ediyorum . ABD'nin bir sonraki başkanı olacak Joe Biden'ın yemin törenine hazırlanırken , tansiyonun düşürülmesi ve ülkemizin birleşmesine yönelik çabalarımızda bizimle çalışın . Ben de gelecek yönetime , hükümetin düzenli bir şekilde devredilmesi için iyi niyet çerçevesinde üzerime düşeni yapacağım\ " ifadelerini kullandı .
NE OLMUŞTU ?
Trump'ı destekleyen on binlerce gösterici 6 Ocak'ta Washington'daki Ulusal Park'ta toplanmış ve ABD Kongresine yürümüştü .
Polis barikatlarını aşan bir grup gösterici Kongreye girmiş ve ülkede infiale yol açan görüntüler ortaya çıkmıştı .
Çıkan çatışmalarda biri polis 5 kişi ölmüş ve olayların bastırılması için Kongreye ABD Ulusal Muhafız birlikleri sevk edilmişti .
Olayların ardından Temsilciler Meclisi Başkanı Demokrat Nancy Pelosi , ABD Başkan Yardımcısı Mike Pence'e , olayları azmettirdiği gerekçesiyle Trump'ı anayasanın 25. maddesi kapsamında görevden alması çağrısında bulunmuştu .
Demokratlar dün de Trump'a yönelik azil sürecinin başlatılması için karar tasarısı sunmuştu .
ANAYASANIN EK 25. MADDESİABD Anayasası'nın 25. Ek Maddesi , bir ABD başkanının görevini yerine getiremeyeceğine kanaat getirilmesi durumunda , başkanın görevden alınarak yerine başkan yardımcısının geçici olarak görevi devralmasını içeriyor .
Maddenin uygulanması için ise Pence'in başkanı görevden alma kararına kabine üyelerinin salt çoğunluğunun destek vermesi gerekiyor .
Pence'in böyle bir adım atması durumunda ise Trump'ın Kongreye bir mektup göndererek karara itiraz etme hakkı bulunuyor .
Pence ve kabine üyelerinin ise bu kararı savunmaları için 4 gün süresi bulunuyor .
4 günlük sürenin sonunda Kongre bir oylama yapıyor ve her iki kanatın 3'te 2'sinin desteğini alması durumunda Trump görevden alınabiliyor .
Bu da karara 67 Senatör ve 290 Temsilciler Meclisi üyesinin destek vermesi gerektiği anlamına geliyor .
Ayrıca , kabine yerine Kongre de başkanın görevini yapıp yapamayacağını değerlendirmek üzere kendi bünyesinde bir ekip de kurabiliyor ancak Amerikan medyasına yansıyan haberlerde , Pence'in bu yönde bir adım atmayı düşünmediği bildiriliyor .
Son dakika gelişmesinin ayrıntıları birazdan ntv . com . tr'de .

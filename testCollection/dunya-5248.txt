Yeni Zelanda'da 10 kilometre derinlikte meydana geldiği açıklanan 8,1 büyüklüğündeki depremin ardından tsunami tehlikesi nedeniyle kıyılarda yaşayanların yüksek bölgelere çekilmeleri uyarısı yapıldı .
Yeni Zelanda'nın Kermadec Adaları yakınlarında meydana gelen 8,1 büyüklüğündeki deprem sonrasında karada ve denizde tsunami uyarısı verildi .
Ulusal Acil Durum Yönetim Ajansı ( NEMA ) tarafından yapılan açıklamaya göre , bu gece Kuzey Adası'ndaki 7,1 , Kermadec Adaları yakınlarındaki 7,4 büyüklüğündeki depremlerin ardından , yerel saatle sabah 08.28'de Kermadec Adaları bölgesinde 8,1 büyüklüğünde üçüncü deprem meydana geldi .
Yaklaşık 10 kilometre derinlikte meydana geldiği açıklanan şiddetli depremin ardından tsunami uyarısı yayınlayan NEMA , ülkenin kıyı bölgelerinde ve denizde tsunami tehlikesi olduğunu duyurdu .
İlk dalgaların yerel saat ile 09.49'da Lottin Point çevresindeki bölgelere ulaşacağını açıklayan NEMA , kıyılarda yaşayanların yüksek bölgelere çekilmeleri uyarısında bulundu .

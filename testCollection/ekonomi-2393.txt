Türkiye'de dün 274 milyon metreküp doğalgaz tüketimiyle tüm zamanların rekoru kırıldı .
BOTAŞ verilerinden derlenen bilgilere göre , doğalgaz tüketiminde günlük rekor daha önce 245 milyon metreküple 8 Ocak 2019'da gerçekleşmişti .
Kar yağışının etkisini gösterdiği 15 Ocak'ta doğalgaz tüketimi 239 milyon metreküpü aşarken , dün 274 milyon metreküp günlük doğalgaz tüketilerek tüm zamanların rekoru kırıldı .
Öte yandan , Türkiye'nin doğalgaz sistemine giren toplam miktar , 2020'de bir önceki yıla göre yüzde 6,75 artarak 50 milyar metreküpe yükselmişti .
Türkiye'ye geçen yıl en fazla doğalgaz girişinin gerçekleştiği ay yaklaşık 7 milyar metreküple ocak oldu .
En düşük doğalgaz girişi ise 2 milyar 223 milyon 458 bin metreküple haziranda gerçekleşti .
DOĞAL GAZ ABONE SAYISI YAKLAŞIK 17 MİLYON 500 BİNE ULAŞTIGeçen yıl sonu itibarıyla doğal gaz abone sayısı yaklaşık 17 milyon 500 bine ulaşırken , bunun nüfus eş değeri 70 milyon olarak hesaplanıyor .
Bu yıl da yeni yerleşim yerlerine doğal gazın ulaştırılması ve soğuk geçen kış nedeniyle tüketimin artması bekleniyor .
Ocak ayının ilk yarısı itibarıyla 3 milyar 500 milyon metreküpe yakın tüketim gerçekleşti .
Geçen yılın aynı döneminde 3 milyar 700 milyon metreküplük tüketim kaydedilmişti .
BAKAN DÖNMEZ : DOĞAL GAZDA REKOR TÜKETİM ARTIŞINI KESİNTİYE GİTMEDEN KARŞILADIKEnerji ve Tabii Kaynaklar Bakanı Fatih Dönmez , dünkü doğal gaz tüketim rekoruna ilişkin \ " Tüm Türkiye'de 274,2 milyon metreküp gaz arzını kesintisiz sağlamayı başardık . Doğal gaz arz güvenliğimizi sağlamaya yönelik aldığımız önlemler sayesinde rekor tüketim artışını hiçbir kesinti ya da kısıntıya gitmeden karşıladık\ " dedi .
Dönmez , yaptığı yazılı açıklamada , doğal gaz arz güvenliğini sağlamak için LNG ( sıvılaştırılmış doğal gaz ) , FSRU ( yüzer LNG depolama ve gazlaştırma ünitesi ) ve depolama projeleriyle sisteme günlük gaz verme kapasitesinin 339 milyon metreküpe çıktığını bildirdi .
Doğal gazda , dün 272,3 milyon metreküple tüm zamanların tüketim rekorunun kırıldığının altını çizen Dönmez , şunları kaydetti : \ " Böylece daha önce 8 Ocak 2019'da gerçekleşen 245 milyon metreküplük tüketim rekoru aşıldı . Dün , İstanbul'da tüketim 51,1 milyon metreküp , Ankara'da 22,7 milyon metreküp olarak gerçekleşti . Böylece her iki şehirde de tüm zamanların rekoru kırılmış oldu . Bu tüketime karşılık tüm Türkiye'de 274,2 milyon metreküp gaz arzını kesintisiz sağlamayı başardık . Doğal gaz arz güvenliğimizi sağlamaya yönelik aldığımız önlemler sayesinde rekor tüketim artışını hiçbir kesinti ya da kısıntıya gitmeden karşıladık . \ "
Dönmez , Türkiye'nin pik zamanlar dahil olmak üzere günlük tüketimi çok rahat karşılayabilecek gelişmiş bir alt yapıya sahip olduğuna dikkati çekerek , \ " Kısa vadede hedefimiz olan günlük gaz akışını 400 milyon metreküpe çıkaracak çalışmalarımıza da aralıksız devam ediyoruz . Tüm yatırımlarımızla milletimize kesintisiz ve sorunsuz enerji arzını sağlamayı hedefliyoruz\ " ifadelerini kullandı .

Dolar - euro kaç TL ?
11 Kasım 2020 Dolar kuru en son ne kadar oldu ?
Bankalararası piyasada döviz kurlarında son durum . BDDK'nın yabancı bankalar için swap limitlerini esnetme kararı ve Cumhurbaşkanı Erdoğan'ın açıklamaları sonrası dolar / TL 7,83 seviyelerine kadar çekildi .
Euro / TL 9,28 düzeyinde el değiştiriyor .
Borsa İstanbul'da BIST 100 endeksi ise , 1.280 puanla tüm zamanların en yüksek seviyesini gördü .
Dolar kuru ekonomi yönetimindeki değişiklikler ve ilk mesajların ardından sert dalgalanmasını sürdürüyor .
Merkez Bankası ile Hazine ve Maliye Bakanlığı'nda yaşanan değişimlerin ardından ekonomi yönetiminden gelen mesajlara odaklanan yurt içi piyasalarda oynaklık düşmeye başladı .
Merkez Bankası Başkanı Naci Ağbal'dan sonra Hazine ve Maliye Bakanı Lütfi Elvan'dan gelen mesajların etkisiyle dolar / TL , dünkü piyasa kapanışın ardından 8,18 düzeyinde dengeli bir seyir izledi .
Sabahın erken saatlerinde yatay başlangıç yapan dolar / TL , BDDK'dan gelen yabancı banka swap limitlerini esnetme hamlesiyle birlikte 8,10 seviyelerinin altına indi .
Saat 17:00 itibarıyla da 7,83 seviyesine kadar geriledi .
Son düşüşte Cumhurbaşkanı Erdoğan'ın atacağı adımlarda TCMB'nin yanında olacaklarını açıklaması etkili oldu .
Kur şu dakikalarda 7,90 seviyelerinde seyrediyor .
Euro / TL de 9,22 seviyesinin altına kadar gerilemesinin ardından 9,28 civarında el değiştiriyor .
BORSA İSTANBUL'DA REKORKüresel piyasalardaki iyimser hava ve yurt içinde kurlarda yaşanan gerilemenin desteklediği hisse senedi piyasalarından da rekor devam ediyor .
Borsa İstanbul BİST 100 Endeksi , yüzde 0,55'lik artışla 1.249 puanla açılışta tüm zamanların en yüksek seviyesine ulaştı .
Endeks , Erdoğan'ın piyasa mesajları sonrasında 1.280 puana kadar tırmandı .
VİDEO : PİYASALAR CUMHURBAŞKANI ERDOĞAN'IN MESAJLARINI NASIL KARŞILADI ?

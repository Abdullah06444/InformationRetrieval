Sahte pasaport düzenlemek iddiasıyla Paraguay'da gözaltına alınan Brezilyalı eski yıldız futbolcu Ronaldo de Assis Moreira , bilinen adıyla \ " Ronaldinho\ " , tutuklandı .
Paraguay emniyet teşkilatının yöneticisi Gilberto Fleitas , tarafından yapılan basın açıklamasında , Ronaldinho ve kardeşi Assis'e tutuklama dışında bir ceza verilmesi yönünde savcılıktan gelen talebin kabul edilmediği ve ikilinin , tutuklandığı belirtildi .
Savcı Federico Delfino'nun , futbolcu ve kardeşinin serbest bırakılarak alternatif bir ceza alması yönündeki talebinin , hakim Mirko Valinotti tarafından reddedildiği ve Ronaldinho'nun , Paraguay'ın başkenti Asuncion'da gözaltında tutulduğu otelden alınarak tutuklandığı ifade edildi .
Soruşturmaları devam eden Ronaldinho ve Assis'in , bugün yeniden hakim karşına çıkması bekleniyor .
Delfino , dün yaptığı açıklamada , ikilinin sahte evrakla ülkeye giriş yaptığını kabul etmesine rağmen bu eylemi kasıtsız olarak gerçekleştirdiğini ve bu nedenle tutuklama yerine alternatif bir cezaya çarptırılacaklarını söylemişti .
Paraguay'ın başkenti Asuncion'da bir yardım etkinliğine katılmak amacıyla ülkeye giriş yapan Ronaldinho ve kardeşi Assis , kaldıkları otelde yapılan kimlik kontrolünde sahte pasaport kullandıkları gerekçesiyle hafta içinde gözaltına alınmıştı .
Dünyanın en yetenekli orta saha oyuncuları arasında gösterilen Ronaldinho , 2015 yılında nokta koyduğu futbol kariyerinde Paris Saint - Germain , Milan ve Barcelona gibi Avrupa'nın önemli takımlarında forma giymişti .

Çeyrek altın fiyatları bugün ne kadar oldu ?
30 Ocak 2020 anlık ve güncel çeyrek altın kuru fiyatları Corona virüsü dahil olmak üzere ekonomik görünümdeki belirsizliklerin devam ederken güvenli liman altının fiyatında yükseliş yaşanıyor .
Altının gram fiyatı , yüzde 0,7 artışla 304,2 lira seviyesinde bulunuyor .
Aynı dakikalarda Kapalıçarşı'da çeyrek altın 498 lira , Cumhuriyet altını da 2.035 liradan satılıyor .
Altının ons fiyatı ise aynı dakikalarda önceki kapanışa göre yüzde 0,3 artışla 1.581,9 dolardan işlem görüyor .
Analistler , Çin'de devam eden corona virüsü kaynaklı ölümlerin artmasının risk iştahını düşürdüğünü ve güvenli liman olarak görülen varlıklara talebin arttığını söyledi .
ABD Merkez Bankası'nın ( Fed ) dünkü toplantıda politika faizini değiştirmediğine ve toplantı sonrası Fed Başkanı Jerome Powell'ın belirsizliklerin devam ettiğine dair açıklamalarına dikkati çeken analistler , bu durumun altının yukarı yönlü hareketine destek verdiğini bildirdi .
Analistler , bugün yurt içi fiyatlamaları açısından Türkiye Cumhuriyet Merkez Bankası'nın ( TCMB ) açıklayacağı yılın ilk Enflasyon Raporu ve sonrasında TCMB Başkanı Murat Uysal'ın yapacağı açıklamaların kritik önem taşıdığını vurguladı .
Yurt dışında ABD'de büyüme , Euro Bölgesi'nde Ekonomik Güven Endeksi ve Almanya'da enflasyon başta olmak üzere yoğun veri gündeminin takip edileceğini kaydeden analistler , teknik açıdan ons altında 1.586 doların direnç , 1.560 doların destek konumunda bulunduğunu , gram altında ise 301-307 lira aralığının izleneceğini dile getirdi .
YATIRIM FONLARI HAKKINDA BİLGİLER

KKTC Sağlık Bakanı Pilli , corona virüs tedavisi gördüğü hastanede yaşamını yitiren 40 yaşındaki Çarka'nın herhangi bir kronik rahatsızlığının bulunmadığını belirtti .
Kuzey Kıbrıs Türk Cumhuriyeti'nde ( KKTC ) 40 yaşındaki Salih Çarka , corona virüs ( Covid - 19 ) nedeniyle hayatını kaybetti .
Başkent Lefkoşa’da bulunan Dr. Burhan Nalbantoğlu Devlet Hastanesi’nde yoğun bakımda Covid - 19 tedavisi gören 40 yaşındaki Salih Çarka , bugün tedavi gördüğü hastanede hayata gözlerini yumdu .
Covid - 19'a yenik düşen Çarka , virüse yakalandığını öğrendiğinde sosyal medya hesabından yaptığı son paylaşımında , " Sevgili ailem ve arkadaşlarım , dün yapılan Covid - 19 testim maalesef pozitif çıktı . Sizden ricam , benimle son 5 gün içinde temas kuran ve birlikte olan varsa lütfen test yaptırsın " ifadelerini kullanmıştı .
Çarka'nın ölümü , KKTC'de Covid - 19 kaynaklı en genç can kaybı olarak kayıtlara geçerken , ülkede Covid - 19 nedeniyle vefat edenlerin sayısı ise 14’e yükseldi .
Öte yandan KKTC Sağlık Bakanı Ali Pilli , Çarka'nın herhangi bir kronik hastalığı bulunmadığını belirtti .

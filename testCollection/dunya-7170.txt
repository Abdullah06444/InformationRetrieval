Japonya'da 37 yaşındaki Moritomo kendisini kiralayarak para kazanıyor .
Moritomo yemek , içmek gibi basit işlerin dışında hiçbir şey yapmadığını söylüyor .
Moritomo'nun iş başına aldığı ücret 10 bin Japon yeninden ( Yaklaşık 100 dolar ) başlıyor .
Japonya'da \ " hiçbir şey yapmayan adam\ " olarak tanınan Morimoto Şooji , müşterilerin basit istekleri için kendisini kiralayarak geçimini sağlıyor .
Sosyal medyada 260 bine yakın takipçisi bulunan 37 yaşındaki Morimoto , Haziran 2018’den beri \ " hiçbir şey yapmamak\ " için kendisini kiralıyor .
Kendisini \ " yemek , içmek ve basit karşılıklar haricinde pek bir şey yapmayan adam\ " olarak tanıtan Morimoto , neredeyse her gün iş teklifleriyle meşgul .
Tokyo'da yaşayan Morimoto’nun , müşterilerin \ " eşlik et , dinle , konuş , ortak ol , gözle\ " gibi isteklerini günlük kazanca dönüştürmesi dikkat çekiyor .
İş serüveni ve müşterilerin farklı taleplerine ilişkin konuşan Morimoto , üniversiteden mezun olduktan sonra çalıştığı şirketten ayrılarak 6 yıl serbest meslekle uğraştığını söyledi .
Morimoto , \ " Hangi işi yapsam , uzun süre götüremedim . Sonra bir süre , hiçbir şey yapmamanın daha iyi olacağını düşündüm . Belli bir şeyle meşgul olmayıp , bu şekilde beklesem nasıl olur ? Hiçbir şey sunulmadığında , nasıl bir talep gelebilir ? diye düşündüm . \ " dedi . \ " İŞ BAŞINA ÜCRETİ 10 BİN YEN\ "
Haziran 2018’de \ " hiçbir şey yapmamaya\ " başlayan Morimoto , oldukça farklı yelpazede \ " işler\ " geldiğini ancak yapıp yapmamaya zorluğuna göre karar verdiğini belirtti .
Morimoto , \ " Tümünü kabul edemiyorum . Rahat bir şekilde yapabilir miyim diye bakıyorum . İstediğimi seçiyorum . Eğer ufak bir zorluğu varsa o işi geri çeviriyorum . Bir işin karşılığı 10 bin yen ( 93 dolar ) ve ayrıca yol param karşılanıyor . \ " dedi .
Çağrıldığı buluşma noktasına gittiğini söyleyen Morimoto , müşterisiyle yemek yediğini , konsere gittiğini , onu dinlediğini , birçok konuda ona eşlik ettiğini yani kısacası onu yalnız bırakmadığını ifade etti .
Morimoto , \ " Müşteri , ‘sana yeni yılın kutlu olsun mesajı göndereceğim , mesajıma cevap ver , yeni yılımı kutla’ diyor . ‘Yılın ilk çalışma günü işe gideceğim , beraber gidelim’ istiyor . ‘Eve dönerken , bana eşlik et ' diyor . Kendi evinde ailesiyle paylaşamadığı konular hakkında konuşmak istiyor . Hepsine yardımcı olmaya çalışıyorum . \ " diye konuştu .
Kocasının işlerinin yoğunluğundan tek başına üç çocuğuna bakmakta zorlanan ve \ " Bebek bakıcılığı yapmanı istemiyorum . Sadece gelip beni gözlesen yeter\ " diyen kadın müşterisinin evinde kocası gelene dek beklediğini belirten Morimoto , kokusunun kötü olduğunu düşünen ve ailesine sormaktan çekinen müşterisinin \ " Nasıl koktuğumu dürüstçe söyle\ " teklifini de geri çevirmediğini söyledi .
Japonya’da \ " hatsu - moude\ " diye bilinen yılın ilk tapınak gezisine gitmek isteyen ancak Covid - 19 salgını nedeniyle hiçbir arkadaşının kendisine eşlik etmemesi sebebiyle yalnız kalan müşterisine , kimonosunu giyip eşlik ettiğini anlatan Morimoto , hayatın anlamına ilişkin tereddütleri bulunan müşterisinin \ " kendisini dinlemesi\ " isteğini de geri çevirmediğini belirtti .
Morimoto , girdiği sınavın sonuçlarını yakınlarıyla beklemekten rahatsızlık duyan müşterisine de , bilet aldığı profesyonel sumo güreşlerine arkadaşının işi çıkması sebebiyle yalnız gitmek istemeyen müşterisine de , sumo güreşçilerinin popüler \ " chanko - nabe\ " yemeğini ilk kez tadan müşterisine de eşlik ettiğini anlattı . \ " BİR GÖZÜN İZLEMESİ\ "
Henüz 3 yılı aşkındır yürüttüğü işini \ " ne kadar sürdüreceğini henüz düşünmediğini\ " kaydeden Morimoto , \ " Sıkılırsam ya da özgüvenim kaybolursa farklı arayışlara girebilirim . Geleceğe ilişkin çok fazla düşünmem . Günlük programlarım dolu , objektif bakıldığında bir şekilde her gün meşgulüm . \ " diyor .
Japon toplumundaki yalnızlığa dikkati çeken Morimoto , \ " İlk kez tanıştığı bazı kişilerin , birkaç örnek vermeden , işin mahiyetini anlayamadığını\ " belirterek \ " Yalnız başına örneğin bir dükkana gidemeyen ya da kendi başına bazı mekanlara giremeyeceğini düşünen , hisseden Japonlar var . Yalnız olunca odasını toplayamayan , sıkılan , telefonla meşgul olup kaytaranlar var . Bir gözün onları izlemesini ya da yaptıkları işlerde eşlik etmesini istiyorlar . \ " değerlendirmesinde bulundu .

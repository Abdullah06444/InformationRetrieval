İki hafta sonra Türkiye genelinde corona virüse karşı aşılama başlayacak .
Ancak kafalarda hala çok sayıda soru var .
Uzmanlar vatandaşlardan gelen soruları yanıtladı .
İşte aşılama süreciyle ilgili merak edilenler ve yanıtları .
Hürriyet gazetesinden Meltem Özgenç'in haberine göre Sağlık Bakanlığı Bilim Kurulu üyesi Prof. Dr. Levent Akın , önümüzdeki haftalarda başlaması peklenen aşı sürecine dair vatandaşların merak ettiği soruları yanıtladı .
AŞI NE KADAR SÜRE KORUYACAK ?
Aşı yapıldıktan sonra yaklaşık olarak 2-3 hafta sonra korumaya başlar .
Şimdilik çok kesin olmamakla birlikte ikinci dozdan sonra 6 ay koruyacağı öngörü­lüyor .
AŞI OLUNCA ARTIK CORONA VİRÜSE YAKALANMA İHTİMALİ VAR MI ?
Yakalanma olasılığı var ancak bağışıklık oluştuktan son­ra hastalığın hastaneye yatacak kadar şiddetli geçmeyeceği göz­leniyor .
Aşı olup da bağışıklık geliştiği zaman vücut kendisini hastalıktan koruyor .
Ancak aşı olan kişilerin hastalık virüsüyle karşılaştıkları zaman solunum yoluyla başkalarına bulaştırma olasılığı hala aydınlatılmış değil .
İlerleyen günlerde bu konuda daha kanıta dayalı bilgilere ulaşacağımızı bekliyoruz .
ÜCRETSİZ VURULACAK - Hastalığı geçirdim yine de aşı olmama gerek var mı ?
Hastalığı geçirenlerde bağışıklığın yaklaşık 6 ay sürdüğü gözleniyor .
Bu nedenle hastalığı geçirdikten sonra ilk 6 ay için­ de aşı olmalarına şimdilik ihti­yaç duyulmuyor .
- Aşının parasını biz mi ödeyeceğiz ?
Sağlık Bakanlığı tarafından satın alınan ve ülkeye getirilen aşılar ücretsiz olacak .
- Parayla aşı ne zaman başlayacak ?
Şu anda Sağlık Bakanlığı , kendi temin ettiği aşılarla hedef gruplarının tamamını ücretsiz aşılamayı planlıyor .
Elbetteki aşı şirketleri Bakanlıktan ruh­sat alıp Türkiye'de bu aşıyı satmak ister­lerse , aşı eczanelerde satılabilir .
Bakanlığın temin ettiği aşıların eczanelerde para karşılığı atılması planlanmıyor .
- Aşı zorunlu olur mu ?
Hayır , şu anda öyle bir düşünce yok .
Ama aşılama oranları hedeflenen oranlara ulaşamazsa ki bu oran yüzde 60-70 , o zaman daha farklı tedbirler düşünülebilir .
Ama bu çok düşük bir ihtimal .
Türkiye'de yıllardan bu yana aşı uygulandığından bu konuda bir sorunla karşılaşılacağı şimdilik öngörülmüyor .
Zaten toplum kısıtlamalar nedeniyle oldukça bunalmuş durumda .
Aşı olarak hastalıktan korunma motivasyonlarınınyüksek olacağını düşünüyorum .
- Bir hekim olarak siz aşı olacak mısınız ?
Bir aşı tercihiniz varmı ?
Evet olacağım .
Bir aşı tercihim yok .
İlk karşılaştığım aşıyı olmayı bekliyorum .
Vatandaşa da aynısını öneriyorum .
YAN ETKİLERİ NELER ?
Corona aşısının tüm aşılarda olduğu gibi aşı yapılan yerde ağrı , kızarıklık gibi kolayca tolere edilebilecek bazı yan etkileri olabilir .
Şiddetli yanetkilere bugüne kadar yapılan çalışmalarda hiç rastlanmadı .
- İlaç alerjim var , aşı olabi­lir miyim ?
Neye karşı alerjiniz olduğunu saptamak lazım .
Sağlık Ba­kanlığı'nca ücretsiz yapılacak aşılamada her türlü alerjik reaksiyon için önlem alınmış durum­da .
Aşı yapılan noktada alerji­ye karşı tıbbi malzemeyi hazır bulundururuz .
Bu bizim hekim­lik tarafımız .
Zaten enjeksiyonla uygulanan tüm ilaçlar için bu geçerli .
Bu nedenle aşı olmadan önce bir alerjiniz varsa , size aşı uygulayacak hekime muhakkak söylemeniz gerekiyor .
AŞI SIRANIZI BÖYLE TAKİP EDECEKSİNİZ - Aşı olup olmayacağımı nerden bileceğim ?
Nerede , ne zaman aşı olacağım ?
Bakanlığın web sitesini takip etmek la­zım .
Ayrıca e - Nabız uygulamasından aşı grubunda olup olmayacağımızı , ne zaman olacağımızı anlayabiliriz .
Aile he­kimine başvurarak aşımızı olabiliriz .
E - Nabız'ı olmayan vatandaşlar aile hekimine doğrudan başvurabilirler .
Bakanlık vatandaş için bilgilendirme broşürleri hazırladı .
Orada da bir çağrı numarası olacak .
Vatandaşlar o numarayı arayarak aşı olup olmayacağını sorabilir .
- Aşılar hakkında herkes bir şey söylüyor .
Kime inanalım ?
- Bu konuda en güvenilir kay­nak Sağlık Bakanlığı'nın web sitesi .
Hazırlanan tüm dökü­manlar ve içerikler çeşitli üni­versitelerde görev yapan bilimsel danışma kurulundaki akademisyenlerin kontrolün­den geçtikten sonra yayınla­nıyor .
Bu web sitesinde ayrıca ' Sık Sorulan Sorular adı altında da­ bir bölüm olacak .
Akıllarına takılan soruların cevaplarını burada bulabilirler .
Bulamazlar ise doğrudan bizle­rle sosyal medya üzerinden de soru yöneltebilirler .
- Aşıdan sonra normal ha­yatımıza geridönecek miyiz ?
Türkiye'deki aşılama prog­ramı hedeflerine ulaşıldıktan bir süre sonra , kontrollü bir nor­mal hayata dönüleceğini tah­min ediyorum .
VİRÜS UYARISI YAPAN DOTKOR DA HASTA

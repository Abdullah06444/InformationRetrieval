Covid - 19 aşı çalışmalarına hızlı başlayan ve koordineli çalışma sonrası kısa zaman içerisinde yaklaşık 2,5 milyon kişiye aşı uygulayan Türkiye’ye Alman basınından övgü geldi .
Alman Tagesschau kanalı tarafından " Aşı karmaşasından eser yok " başlığıyla yapılan ve Türkiye’nin övüldüğü haberde diğer ülkelere göre geç başlanılsa da Türkiye’de aşı kampanyasının sorunsuz ilerlediği belirtildi .
13 Ocak günü Sağlık Bakanı Fahrettin Koca’nın corona virüs aşısı olmasıyla başlayan Covid - 19 aşısı sürecinde Türkiye’de bugüne kadar yaklaşık 2,5 milyon kişi aşı oldu .
Covid - 19 aşılamaları sürecinde hızlı ve koordineli bir şekilde başlayan Türkiye’nin bu başarısı ile ilgili Alman basınında övgü dolu haberler yer aldı . ‘KARMAŞADAN ESER YOK’Alman Tagesschau kanalı tarafından " Aşı karmaşasından eser yok " başlığıyla yapılan haberde " Almanya’dakinden daha fazla kişi Türkiye’de aşılanıyor , kampanyada karmaşadan eser yok " ifadelerine yer verildi .
Covid - 19 ile mücadele kapsamında vaka sayıları ve can kaybı sayılarında nüfusa oranla sağlanan başarı daha önce yabancı ülkeler tarafından övgü almıştı .
Haberde Türkiye’nin aşılamaya diğer ülkelerden daha geç başladığının altı çizilirken , aşılama planlamasının sorunsuz ilerlediğinin altı çizildi .
Kısa süre içerisinde Türkiye’de Almanya’dakinden daha fazla kişinin aşılandığı vurgulanırken , \ " Türkler aşıyı Almanlardan çok sonra aldı . Ancak o zamandan beri yaklaşık 2,5 milyon kişi aşılandı . Almanya'da ise 3 Şubat itibariyle sadece 2,1 milyon kişi aşılanabildi\ " ifadeleri kullanıldı .
PRATİKLİK ÖVGÜ KAZANDI’Türkiye sağlık sisteminin başlarda eleştirilmesine rağmen aşılama sürecini sorunsuz ilerlettiğinin altı çizilirken Türkiye’nin aşı sürecindeki pratik ve çözüm odaklı tavrı da Alman medyasını etkiledi .
Tagesschau’da yer alan haberde \ " Randevular ve organizasyon Türkiye'de çoğunlukla sorunsuz işliyor . Şaşırtıcı derecede basit . Türk aşı hattından önce bir elektronik mesaj alıyorsunuz . Kimlik numaranızla uygulama üzerinden randevu alıyorsunuz " ifadeleri kullanıldı .
Haberde aşı sürecine başvuran ve kolaylıkla randevu alıp aşı olan kişilerden örnek verilirken 87 yaşında aşı olan bir Türk’ün \ " Aşının nasıl çalıştığını veya hangi yan etkilerin ortaya çıktığını bilmediğimiz için önce istemedim . Ama şimdi herkes yavaş yavaş aşı oluyor , ben de bu yüzden yaptım " sözleri haberde öne çıkarılırken aşının ücretsiz olduğunun da altı çizildi .

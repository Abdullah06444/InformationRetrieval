Google , Arjantinli bandoneoncu ve Tango Nuevo'nun kurucusu Astor Piazzolla'nın doğum gününü doodle ile kutluyor .
Tangoyu monotonluktan kurtarmak için sekizli kuran ve kendi tango stilini kabul ettirmeyi başaran ünlü sanatçı Astor Piazzolla hakkında bilinmesi gerekenler .
Tango müziğinin en büyük ustalarından olan sanatçı Astor Piazzolla'nın doğum günü .
Google , bandoneon ustası ve tango müziğinin dünya üzerindeki en başarılı yorumcu ve bestecilerinden olan Piazzolla'yı doğum gününü ' doodle ' ile kutluyor .
Google ana sayfasında yer alan ve elleri ön plana çıkaran doodle'a tıklayanlar , 1992'de Buenos Aires'te yaşamını yitiren Piazzolla'nın yaşamına ilişkin bilgi veren internet sayfalarına yönlendiriliyor .
Doodle uygulamaları , dünya ülkeleri için önemli gün ve tatillere , kültürel olaylara ve tarihte yer alan önemli kişilere yer vererek , dikkati çekmeyi amaçlıyor .
İnternet kullanıcıları , özel tasarımlı logonun üstüne tıklayarak , o güne , kişiye , konuya özel daha ayrıntılı bilgilere erişebiliyor .
ASTOR PANTALEON PİAZZOLLA KİMDİR ?
Arjantinli bandoneon ustası Astor Pantaleon Piazzolla , 11 Mart 1921'de Buenos Aires'e 400 kilometre uzaklıkta bulunan ve Atlantik sahilinde bir sayfiye yeri olan Mar del Plata'da dünyaya geldi .
Piazzolla'nın ailesi , o henüz 2 yaşındayken New York'a yerleşti ve 1937 yılına kadar ABD'de yaşadı .
Annesi terzi , babası berber olan Piazzolla , fakir bir muhitte büyümesine rağmen müziğiyle kendini bu yaşamdan kurtardı .
Astor Piazzolla , 10 yaşındayken tango orkestralarının önemli çalgısı bandoneonu ustaca çalışıyla ün kazandı .
Sanatçı , 1934 yılında tango şarkıcılarının kralı sayılan Carlos Gardel ile çalmaya başladı .
Piazzolla bestelediği oda müzikleri , senfoniler , bale müzikleri ve tangolarında kendine özgü stiline her zaman sadık kaldı .
Takvimler 1954 yılını gösterirken , eğitim için bursla Paris'e giden Astor Piazzolla , burada ünlü Fransız eğitmen Nadia Boulanger'den ders aldı ve Gerry Mulligan ile de orada tanıştı .
Sanatçı , yaklaşık 1 yıl sonra Arjantin'e döndü , tangoyu monotonluktan kurtarmak için bir sekizli kurdu ve kendi tango stilini kabul ettirmeyi başardı .
O günlerin en ünlü iki tango topluluğu için 200'den fazla parça düzenleyen Piazzolla , Buenos Aires Üniversitesi'nde konser veren ilk tango müzisyeni oldu .
Kısa zaman sonra tiyatro toplulukları , film ve plak şirketlerinden beste siparişleri almaya başlayan Piazzolla , Paris Opera Orkestrası Yaylı Çalgılar Topluluğu ve La Scala Opera Orkestrası müzisyenleriyle konserler verdi .
Tango müziğinin en büyük ustalarından olan sanatçı , 100'den fazla kayıt yaparken , aynı zamanda da dünyanın en ünlü senfoni orkestraları onun bandoneon konçertolarını yorumladı .
Romantik tango müziğinin dünya üzerindeki en başarılı yorumcu ve bestecilerinden olan Astor Piazzolla , 4 Temmuz 1992'de Buenos Aires'te arkasında sayısız ölümsüz eser bırakarak hayata gözlerini yumdu .
İLGİNİZİ ÇEKEBİLİR : PROTEZLERİYLE TANGO VE VALS YAPIYOR

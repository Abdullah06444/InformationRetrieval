Sarı - kırmızılı kulüpte FETÖ ile olan ilişkileri nedeniyle disipline sevk edilen üyeler Zekeriya Öz , Hüseyin Avni Mutlu , Şahabettin Harput , İsmail Demiriz ve Hazim Sesli'nin kulüpten ihracı genel kurulda onaylandı Galatasaray'da Fetullahçı Terör Örgütü / Paralel Devlet Yapılanması'yla ( FETÖ / PDY ) olan ilişkileri nedeniyle disipline sevk edilen üyeler Zekeriya Öz , Hüseyin Avni Mutlu , Şahabettin Harput , İsmail Demiriz ve Hazim Sesli'nin kulüpten ihracı genel kurulda onaylandı .
Sarı - kırmızılı kulübün Lütfi Kırdar Kongre Merkezi Anadolu Auditorium Toplantı Salonu'nda gerçekleştirilen yıllık olağan mali genel kurul toplantısında , FETÖ / PDY ile olan ilişkileri dolayısıyla kulüp disiplin kurulunun değerlendirmesi sonucunda yönetim kurulunun üyelikten çıkartılmalarına karar verdiği eski savcı Zekeriya Öz , tutuklu valiler Hüseyin Avni Mutlu ve Şahabettin Harput , eski futbolcular Hakan Şükür , Arif Erdem ve İsmail Demiriz ile iş adamı Hazim Sesli ile ilgili oylama yapıldı .
Oylamada Zekeriya Öz , Şahabettin Harput , Hüseyin Avni Mutlu , İsmail Demiriz ve Hazim Sesli'nin üyelikten çıkartılması oy çokluğuyla kabul edildi .
Genel kurulda Hakan Şükür ve Arif Erdem'in kulüp üyeliğinden ihraç edilmesi ise oy çokluğuyla reddedildi .
Öte yandan üyeler Mehmet Koçarslan ve Mehmet Uğur Sunakan'ın da farklı nedenlerden dolayı oy çokluğuyla kulüp üyeliğinden ihracına karar verildi .

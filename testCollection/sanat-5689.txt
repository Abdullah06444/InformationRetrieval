Cumhurbaşkanı Recep Tayyip Erdoğan’ın 2021 yılını " Mehmet Akif ve İstiklal Marşı Yılı " olarak ilan etmesiyle birlikte , TRT tarafından bugüne özel içerikler hazırlandı .
Türk milletinin bağımsızlık mücadelesinin , milli birlik ve beraberliğinin simgesi İstiklal Marşı’nın kabulünün 100. yıl dönümünde çok özel içerikleri izleyici ve dinleyiciyle buluşturacak olan TRT , 1921 yılına atıfla saat 19.21’de 12 Mart’a özel olarak hazırlanan İstiklal Marşı klibini televizyon ve radyo kanallarında eş zamanlı olarak yayınlayacak .
Mehmet Akif Ersoy’un şiirleri ünlü sanatçılar tarafından seslendirilecekCumhurbaşkanlığı Beştepe Millet Kongre ve Kültür Merkezi’nde düzenlenen " Mehmet Akif ve İstiklal Marşı Yılı " programı , bu akşam saat 21.30’da TRT Avaz’da , 23.45’te TRT 1’de ekrana gelecek .
Sunuculuğunu Mustafa Cihat Kılıç’ın yaptığı programda , Bahadır Yenişehirlioğlu , Dursun Ali Erzincanlı , İbrahim Sadri , Esat Kabaklı , Ahmet Yenilmez , Bülent İnal , Mustafa Kurt ve Uğur Işılak gibi ünlü sanatçılar Mehmet Akif Ersoy’un şiirlerini seslendirecek .
Şiir dinletilerine Cumhurbaşkanlığı Senfoni Orkestrası ve İstanbul Devlet Modern Folk Müziği Topluluğu ses ve saz sanatçıları eşlik edecek .
TRT Müzik kanalında bu akşam 19.15’te yayınlanacak " İstiklal Marşı’nın Kabulünün 100. Yıl Dönümü " programında ise Sadettin Kaynak , Amir Ateş , Selahattin Pınar , Şerif İçli gibi kıymetli bestekârlarımız tarafından bestelenmiş Mehmet Akif Ersoy şiirleri TRT Radyo sanatçıları tarafından seslendirilecek .
TRT , kültürel ve tarihsel değerleri gelecek nesillere aktarıyorİstiklâl Marşı’nın Kabulü ve Mehmet Akif Ersoy’u Anma Günü’nde çocuklar için de özel içerikler hazırlandı .
TRT Çocuk kanalında bu özel gün için büyük bir hassasiyetle hazırlanan Rafadan Tayfa’nın özel bölümü bugün 10.40 , 15.30 ve 18.55’te TRT Çocuk’ta ekranlara gelecek .
Rafadan Tayfa ile tarihe ışık tutacak olan TRT Çocuk , kültürel ve tarihsel değerleri gelecek nesillere aktarmayı sürdürüyor .
Ayrıca kanal , bugüne özel hazırlanan Elif karakterinin işaret diliyle okuduğu İstiklal Marşı klibini de ekranlarında yayınlayacak .
TRT EBA Lise kanalında ise saat 12.30 ve 20.00’de Mehmet Akif Ersoy’un hayatının konu edildiği bir program yayınlanacak .
VATAN ŞAİRİ TÜM YÖNLERİYLE EKRANA GELECEKFurkan Çalışkan , Aykut Ertuğrul ve Erkan Şimşek’in birlikte hazırlayıp sundukları TRT 2’nin sevilen programı " Kelimeler ve Şeyler " de bugün saat 10.00’da , İstiklâl Marşı’nın kabul edildiği 12 Mart 1921 tarihi üzerinden Mehmet Akif Ersoy anılacak .
Kanalın " Hayat Sanat " programından Doç. Dr. Mehmet Samsakçı'nın ' İstiklal Marşı'nın Kabulü ' ile ilgili özel söyleşisi de izleyiciyle buluşacak .
TRT Belgesel’de bugün saat 17.25’te ekrana gelecek " Akif " adlı belgeselde ise İstiklal Marşı’nın yazarı milli şair Mehmet Akif Ersoy’un çocukluk yılları ile hayatından kesitlere yer verilecek .
TRT Radyo 1 ile bölgesel radyolarda ise gün boyunca özel konukların katılımıyla gerçekleştirilecek yayınlarla İstiklal Marşı'nın kabulü ve Mehmet Akif Ersoy anılacak .
TRT Haber’de ise gün boyunca uzman isimlerle gerçekleştirilecek canlı yayınlarla Milli şair Mehmet Akif Ersoy ile İstiklal Marşı’nın kabulünün 100. yıl dönümü konuşulacak .

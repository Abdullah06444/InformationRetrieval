Türkiye Metal Sanayicileri Sendikası ( MESS ) , dünyanın en büyük inovasyon ve girişimcilik platformu Plug and Play’i İstanbul’a getirdi .
Toplam 9 milyar dolarlık yatırım portföyüne sahip olan Plug and Play , girişimciyi , sanayiciyi ve yatırımcıyı buluşturacak .
Yenilikçi fikrini uygulamaya geçirmiş girişimciler , MESS üyesi şirketler ile ortaklıklar kurabilecek .
Küresel iş birliği ağına dahil olarak hızlı gelişme olanağı bulacaklar .
Sanayiciler de dünyanın her yerindeki girişimcilerin inovasyonlarından faydalanıp ülkemizin ihracatını ve istihdamı artırabilecekler .
MESS Yönetim Kurulu Başkanı Özgür Burak Akkol , ekonomiye ‘yeni yıl hediyesi’ olarak tanımladığı Plug and Play’i Türkiye’ye kazandırmaktan gurur duyduklarını söyledi .
Akkol , “Bu iş birliği ile İstanbul açık inovasyonda küresel ekosistemin bölgesel merkezi olacak .
MESS üyesi şirketler , girişimci ve yatırımcılar buluşacak .
Girişimci , sanayici ve ülkemiz kazanacak” dedi .
Plug and Play İstanbul Platformu , MESS’in teknoloji merkezi MEXT içinde faaliyet gösterecek .
Yeni nesil sendikacılık anlayışıyla üye sanayi kuruluşları , çalışanlar ve ülkemize değer katmaya devam eden Türkiye Metal Sanayicileri Sendikası ( MESS ) , 2021 yılını heyecan verici bir projeyle karşılıyor .
Dünyanın en büyük inovasyon ve girişimcilik platformu Plug and Play , MESS Teknoloji Merkezi MEXT’te çalışmalarına başlıyor .
Sadece 20 ülkede hizmet veren Plug and Play’in İstanbul’da platform açmasıyla , Türkiye , küresel girişim ekosisteminin bölgesel merkezlerinden biri olacak .
Plug and Play Platformu , İstanbul üzerinden Doğu Avrupa’dan Kuzey Afrika’ya , Rusya’dan Orta Doğu’ya uzanan geniş coğrafyada 12 ülkeye hizmet edecek .
Platform , sadece bu ülkelerin girişimcilerine ulaşmakla kalmayıp iş dünyasını yönlendiren , nabzını tutan bir merkez olacak .
Plug and Play İstanbul Platformu , girişimcileri ve sanayicimizin gelişimini destekleyecek .
Ülkemizin ihracat ve milli gelirine katkıda bulunacak .
9 MİLYAR DOLARLIK YATIRIM PORTFÖYÜMerkezi Silikon Vadisi’nde bulunan ve MESS Teknoloji Merkezi MEXT işbirliği ile İstanbul’a gelen Plug and Play , yılda 60’dan fazla hızlandırma programı düzenliyor .
Dünya çapında milyonlarca kullanıcıya sahip Dropbox , PayPal , Hippo , Honey , Rappi , N26 gibi şirketlerin kısa süre içinde milyar dolarlık değere ulaşmasını ( unicorn ) sağlayan Plug and Play , toplam 9 milyar dolarlık yatırım portföyüne sahip .
Platform , sadece geçtiğimiz yıl globalde 1450’den fazla girişim ile çalıştı .
Küresel havuzunda 40 binin üzerinde girişim bulunuyor .
400’den fazla kurumsal ortağı olan Plug and Play’in tüm ekosistemi , dünyanın en ileri en kapsamlı ve en büyük teknoloji merkezi MEXT aracılığıyla Türk sanayicisi ve girişimcisinin hizmetine açılıyor . ﻿YERLİ GİRİŞİMLER ROKETLENECEKPlug and Play İstanbul Platformu , girişimcileri , ülkemizin lider sanayi şirketleri ve küresel yatırımcılarla buluşturacak .
Girişimciler , MEXT içinde kendilerine ayrılmış ofislerde çalışabilecekler .
Çözümlerini , MEXT dijital fabrikada deneyimleyerek olgunlaştırabilecekler .
Türkiye’nin önde gelen 250 sanayi şirketi olan MESS üyelerine çözümlerini tanıtarak hızla gelişme , ortaklık kurma imkanı bulabilecekler .
Girişimciler aynı zamanda Plug and Play’in sahip olduğu küresel ağlarda yatırımcılara kendilerini tanıtıp roket hızıyla gelişme imkanına kavuşacak .
SANAYİCİ REKABETTE FARK YARATACAKMESS üyesi sanayiciler , Plug and Play İstanbul Platformu’nda ihtiyaçlarına uygun çözümü bulunan yerel ve küresel girişimcilerle bir araya gelebilecek .
Sanayiciler , Türkiye ile birlikte dünyanın her yerinden inovatif girişimlerden faydalanarak rekabette fark yaratacak .
Bu platform , sanayicilerimizin daha rekabetçi olmasına , ülkemiz ihracatı , milli geliri ve istihdamın artmasına katkıda bulunacak .
YATIRIMCI , GİRİŞİMCİYLE BİRLİKTE BÜYÜYECEKPlug and Play’in İstanbul’a gelmesi , girişimcileri destekleyecek yatırımcılar için de fırsatlar doğuracak .
Sanayici ve yatırımcılar , fikir ve projelere erken dönemde yatırım yaparak yerli girişim ekosisteminin gelişmesine katkı sağlayabilecekler .
Yatırımcılar , ticarileşmiş fikirleri yakından görebilecek , girişimlere ortak ya da yatırımcı olabilecekler .
Platform , nesnelerin interneti , tedarik zinciri , malzeme ve enerji konularına öncelik verecek .
BİLGİ VE DENEYİM ALIŞVERİŞİ BAŞARIYI GETİRİYORPlug and Play İstanbul Platformu’nun tanıtım toplantısında konuşan MESS Yönetim Kurulu Başkanı Özgür Burak Akkol , ekonomiye yeni yıl hediyesi sunduklarını ifade etti . “Bu iş birliği ile İstanbul , açık inovasyonda küresel ekosistemin bölgesel merkezi olacak .
MESS üyesi şirketler , girişimci ve yatırımcılar buluşacak .
Girişimci , sanayici ve ülkemiz kazanacak” diye konuşan Özgür Burak Akkol şöyle devam etti : “Bugün teknoloji devriminin tam ortasındayız .
İş birliği temelli açık inovasyon bu döneme ayak uydurmamız için kilit derecede önemli .
Sanayicimiz , 4. Sanayi Devrimi ile gelen imkanları değerlendirmek zorunda .
Farklılaşan rekabete ayak uydurmamızın yolu , teknoloji ekosistemleri , girişimciler ve kurumlar arasında bilgi ve deneyim alışverişi yapmaktan geçiyor .
İşte , küresel girişimcilik ekosisteminin en güçlü platformunu Türkiye’ye getirmemiz bu yüzden önemli . ”\ " TURCONLARIN ÇIKMASINA KATKI SAĞLAYACAĞIZ\ "
Plug and Play İstanbul Platformu için yoğun bir program hazırladıklarını ifade eden Akkol , ilk etapta 50 girişime ev sahipliği yapacaklarını belirtti .
Çin ve Viyana arasındaki coğrafyada en kapsamlı iş geliştirme programını hayata geçirdiklerini vurgulayan Akkol , şöyle devam etti : “Girişimler , bu platform ile hızlı bir büyüme dönemine girerek adeta roketlenecek .
Unicorn potansiyeline sahip girişimleri destekleyerek dünyaya açılmalarına katkı sağlayacağız .
Onların bu hedefe ulaşmalarına vesile olup Turcornlar çıkmasını destekleyeceğiz . ”Plug and Play Kurucusu Saeed Amidi de açılışta yaptığı konuşmada dijital dönüşümün önemine vurgu yaptı .
Amidi , “Sanayi , inanılmaz bir dönüşüm geçiriyor .
250 lider şirketin üye olduğu MESS ile ortaklığımız , büyük kuruluşların değişimi kucaklamak ve teknolojiyi bulmak için ne kadar önemli adımlar attığının mükemmel bir örneği olacak\ " diye konuştu . PLUG AND PLAY , MEXT İLE İSTANBUL'DA

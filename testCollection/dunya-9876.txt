Azerbaycan ordusunun 27 yıldır Ermenistan'ın işgali altında bulunan Kelbecer iline girdiği bildirildi .
Son dakika haberi !
Azerbaycan Savunma Bakanlığından yapılan açıklamada , Azerbaycan ile Ermenistan arasında Rusya'nın ara buluculuğunda imzalanan ateşkes anlaşması gereği , Azerbaycan ordusunun Kelbecer'e girdiği duyuruldu .
Açıklamada , ordunun geçeceği dağlık güzergahın mayınlardan temizlendiği kaydedildi .
Azerbaycan ordusunun 27 Eylül'de başlattığı operasyonda 5 kent merkezi 4 kasaba ve 286 köyün kurtarılması üzerine Ermenistan yenilgiyi kabul etmiş , işgal altındaki Ağdam , Laçın ve Kelbecer illerini de boşaltacağını taahhüt eden anlaşmaya imza atmıştı .
Ermenistan 15 Kasım'da vermesi gereken Kelbecer'i zamanında boşaltamadığı için Azerbaycan'dan 10 günlük ek süre alarak , işgal ettiği bölgeyi 25 Kasım'da vermeyi taahhüt etmişti .
Ateşkes gereği 20 Kasım'da Ağdam'dan çekilen Ermenistan , Laçın'ı da 1 Aralık'a kadar Azerbaycan'a geri verecek .
Azerbaycan'ın batısında , Ermenistan sınırında , Dağlık Karabağ'ın kuzey batısındaki Kelbecer , 1993'te Ermenistan tarafından işgal edilmişti .

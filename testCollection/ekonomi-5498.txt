Plastik hammaddesinde yaşanan fiyat artışları sonrasında sanayici de üretimi yavaşlattı .
Plastik Sanayicileri Vakfı ( PAGEV ) Başkanı Yavuz Eroğlu , plastik hammaddesinde yaşanan fiyat yükselişinin ambalajdan kıyafetlere kadar birçok üründe fiyat artışını beraberinde getirdiğine , tüketicinin de bu fiyat artışlarından direkt olarak etkilendiğine dikkati çekti .
Plastik Sanayicileri Vakfı’nın ( PAGEV ) 24 Şubat’ta düzenlediği ve 500’ün üzerinde sanayicinin Zoom üzerinden katıldığı ‘Hammadde Fiyatlarındaki Astronomik Artış ve Çözüm Önerimiz’ başlıklı toplantıda hammaddedeki artışın üretim tesislerini yangın yerine çevirdiği , üretim , istihdam ve ihracatı tehdit ettiği vurgulandı .
Gıda ambalajından , plastik ipliklerle dokunan kıyafetlere , temizlik malzemeleri ambalajından ayakkabıya , içecek şişelerinden mutfak eşyalarına , otomotivden oyuncağa kadar onlarca alanda tüketicinin hayatına direkt etki eden plastik ürünlerle , hammaddedeki zamların enflasyonu körüklediğine dikkat çekildi .
PLASTİK İPLİKTEN KIYAFETHürriyet gazetesinden Aysel Alp'in konuya ilişkin sorularını yanıtlayan PAGEV Başkanı Yavuz Eroğlu , “Asgari ücretlinin , dar gelirlinin çarşı pazardan aldığı kıyafet plastik iplikten dokunuyor , ayakkabının tabanı , yüzeyi vinil plastik , bunların maliyetinin yüzde 25’ini oluşturuyor .
Spor ayakkabıda bu oran yüzde 50’ye çıkıyor .
Makarna maliyetinin yüzde 16’sı plastik ambalajı , dolayısıyla ambalajın fiyatı yüzde 100 arttığında ; makarnaya da aynı oranda zam geliyor .
Plastik kaptaki yağlarda , deterjanlarda , içeceklerde de durum böyle” dedi .
PETROL AYNIEroğlu , 2018 yılında petrol 60 dolarken , PVC’nin tonunun bin dolara satıldığını , bugün petrol yine 60 dolar olmasına karşın PVC fiyatının 1.800 dolara çıktığına dikkat çekti .
Düşük yoğunluklu polietilenin ton maliyetinin 950 dolar olmasına karşın satış fiyatının yüzde 155 artışla 2 bin 300 dolara yükseldiğini belirten Eroğlu , “Bu rakamlar da bize fiyatlarını , maliyetten bağımsız artırdıklarını kanıtlıyor” diye konuştu .
ÜRETİM YAVAŞLATILDI750’ye yakın fabrikanın üretimini durdurduğunu ya da yavaşlattığını ifade eden Yavuz Eroğlu , “İşsizlik kapıda .
Ayrıca sanayicimizin hammadde alacak parası kalmıyor , işletme sermayesi her gün biraz daha eriyor .
Hammadde fiyatı ortalama yüzde 100’ün üzerinde arttı .
Elindeki parayla dün 100 kilo hammadde alabilen firmanın parası şimdi 50 kiloya yetmiyor .
Üreticimiz bankaya gitse kredi alması zor .
Alsa da hammaddeden zarar ettiği yetmiyormuş gibi bir de bankaya fahiş oranda faiz ödemek zorunda kalıyor ya da yüksek vade farkı uygulayan tefecilerin eline düşüyor . ‘Üretip zarar edeceğime , elimdeki hammadde durduğu yerde yüzde 100 kazanıyor’ düşüncesine sürüklenenler oluyor .
Firmalar , üretimden soğutuluyor” dedi .
Hammaddede fiyat artışının sürdüğünü , her hafta başında bir - iki üründe zamlı fiyat açıklandığını belirten Eroğlu , bu hafta başında PVC ve alçak yoğunluklu polietilene ton başına 250 dolar zam geldiğini söyledi . \ " İKİ ÖNLEM İSTEDİK\ "
Sanayicinin yaşadığı bu sorunun dar gelirli vatandaş başta olmak üzere ekonomiye enflasyon artışı , işsizlik olarak yansıdığını anlatmak üzere Ticaret Bakanlığı , Sanayi ve Teknoloji Bakanlığı ile görüştüklerini belirten Yavuz Eroğlu , acil iki önlem istediklerini söyledi .
Eroğlu , “Birincisi devletin ithal hammadde üzerindeki vergi , kota , gözetim gibi uygulamaları geçici olarak askıya almasını talep ettik .
Ayrıca kartel yapıların zam balonu sönene kadar PETKİM’in ihracat yapmayıp üretimini sadece iç piyasaya yönlendirerek , yurtiçi piyasadaki hammadde sorununun çözümüne katkı sunması gerektiğini söyledik” diye konuştu .

OYAK Yatırım , hisselerinin yüzde 30’unu halka arz etmek amacıyla Sermaye Piyasası Kurulu’na ( SPK ) başvurdu .
OYAK Yatırım tarafından yapılan yazılı açıklamada , OYAK Yatırım'ın halka arzında , sermaye artırımı ve ortak satışı yöntemlerinin birlikte kullanılacağı kaydedildi .
Arz sonrası halka açıklık oranı yüzde 30 olarak belirlenirken , ek satış hakkının kullanılması durumunda ise bu oranın yüzde 35'e çıkacağı belirtildi .
Mevcut tüm ortakların rüçhan hakları kısıtlanarak bedelli sermaye artırımı yöntemiyle halka arz edilecek payların toplam nominal değerinin 5,7 milyon TL olacağı kaydedildi .
Bu miktar , toplam halka arzın yaklaşık yüzde 20'lik bölümünü oluşturuyor .
OYAK Yatırım , Sabit Fiyat ile Talep Toplama yöntemiyle yapılması planlanan halka arzın , yasal sürecin sonuçlanmasına bağlı olarak yılın ilk yarısında gerçekleştirmeyi hedefliyor .

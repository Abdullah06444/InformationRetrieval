Global Yatırım Holding iştiraki Naturelgaz Genel Müdürü Turan , şirketin halka arzı için 25-26 Mart'ta talepleri toplayacaklarını belirterek , \ " Nihai halka arz oranımız yüzde 30 olacak . Planımızdan vazgeçeceğimiz bir durum ve kur riskimiz yok\ " dedi .
Global Yatırım Holding iştiraki Naturelgaz Genel Müdürü Hasan Tahsin Turan , piyasaların son dönemdeki hareketliliğinin planlarını değiştirmediğini ve bunun her zaman karşılaşılabilen bir süreç olduğunu söyledi .
Son 4 yılda büyüme odaklı önemli adımlar attıklarını aktaran Turan , şöyle konuştu : \ " Nihai halka arz oranımız yüzde 30 olacak . Bunun yüzde 60'ını bireysel , yüzde 30'unu kurumsal ve yüzde 10'unu yabancı yatırımcı için ayırdık . Son dönemde bireysel tarafta ciddi bir talep var . Biz de şirketin yatırımcı tabanının genişlemesi ve çok sayıda kişinin hissedarı olmasını hedefledik . Böylece , kurumsal ve bireyseli dengeledik . Planımızdan vazgeçeceğimiz bir durum ve kur riskimiz yok . Tüm doğalgaz alımlarımızı Türk lirası üzerinden yapıyoruz ve tüm giderlerimiz de aynı şekilde Türk lirası bazlı . Dolayısıyla , kur hareketleri operasyonumuzu etkilemiyor ve bu çok önemli bir artı . Halka arzımıza liderlik eden kurumlar da halka arz piyasasının dinamiklerinin hisse senedi piyasasından farklı olduğunu ve şirkete olan ilginin devam edeceğini söylüyorlar . Bu nedenle planımız çerçevesinde 25-26 Mart'ta talepleri toplayacağız . \ "
HALKA ARZ GELİRİ YENİ YATIRIMLARA VE YURT DIŞI PLANLARINA AYRILACAKTuran , Naturelgaz'ın taşımalı doğalgaz sektörünün lideri olduğunu ve boru hatlarının ulaşmadığı bölgelerdeki fabrika , işletme , üniversite ve hastaneler gibi birçok yere sıvılaştırılmış doğalgaz ( LNG ) ve sıkıştırılmış doğalgaz ( CNG ) taşıdıklarını aktardı .
İlçelere de taşıma yolla gaz götürdüklerini kaydeden Turan , \ " Bu da Türkiye'de son 4 yıldır yapılıyor ve bu alanda pazar payımız çok yüksek . 51 ilçeye doğalgazı bu şekilde götürüyoruz . Doğalgazı CNG olarak taşıyoruz ve oradaki gaz dağıtım firmasına teslim ediyoruz\ " diye konuştu .
Turan , Türkiye'de henüz emekleme aşamasında olan fakat büyüme potansiyeli gördükleri diğer iş kolunun ise doğalgazlı araçlara CNG tedariki olduğunu ifade etti .
Doğalgazlı araçların karbon emisyonunun dizel araçlara göre çok daha düşük olması nedeniyle bu alanda büyüme öngördüklerini aktaran Turan , şöyle devam etti : \ " Yurt dışında planladığımız projeler var . İlkini Afrika'da yapmayı hedefliyoruz ve elektrik üretimi amaçlı kullanılan dizel jeneratörlere CNG taşımayı planlıyoruz . İş alanlarımız ve planlarımız çerçevesinde , halka arzdan elde edeceğimiz gelirin yüzde 50'sini CNG , LNG ve oto CNG tarafında istasyon , tesis ve taşıma ekipmanı kapasitemizi artırmak için kullanacağız . Geçen yıl sonunda SOCAR LNG'yi bünyemize kattık . Bu işlemin finansmanından kalan yaklaşık 30 milyon lira borcumuz var ve halka arz gelirimizin yüzde 20'lik kısmıyla bu borcu kapatacağız . Yüzde 20'lik kısmını yurt dışı projemiz için ayırıp , yüzde 10'luk kısmını da işletme sermayemizi güçlendirmek için kullanacağız\ " diye konuştu .
GAZ TÜKETİMİ VE ABONE SAYISI ARTIYORTuran , ilçelere doğalgaz dağıtım ve abone sayıları arttıkça bu alanda ciddi bir hacim oluşmasını beklediklerini anlattı .
Yerli doğalgazın da bu büyümeye katkı sunacağını kaydeden Turan , \ " Türkiye'de tüketilen gazın yüzde 98,6'sı boru hatlarıyla kullanıcıya ulaştırılıyor . Yüzde 1,4'ü CNG veya LNG taşıma yolla gidiyor ama bu oran artacak . Avrupa'da veya gelişmiş ülkelerde bu oran yüzde 2-2,5 seviyesinde . Türkiye'de de biz o noktaya geleceğini düşünüyoruz . Oto CNG alanı büyürse , bu artış daha fazla olabilir . Önümüzdeki 3-4 yıllık süreçte oto CNG tarafında da ciddi bir büyüme bekliyoruz\ " dedi .

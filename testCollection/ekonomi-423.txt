TÜİK başkanlığına Prof. Dr. Sait Erdal Dinçer'in atanmasına ilişkin karar Resmi Gazete'de yayımlandı .
Türkiye İstatistik Kurumu'nun ( TÜİK ) yeni başkanı belli oldu .
TÜİK başkanlığına Prof. Dr. Sait Erdal Dinçer atandı .
Dinçer'in atanmasına ilişkin karar Cumhurbaşkanı Recep Tayyip Erdoğan'ın imzasıyla Resmi Gazete'de yayımlandı .
TÜİK Başkanı Cahit Şirin 15 Şubat'ta görevden alınmıştı .
Şirin'in yerine Başkan Yardımcısı Ahmet Kürşad Dosdoğru vekaleten getirilmişti .
Sait Erdal Dinçer'in atamasıyla kuruma asaleten görevlendirme gerçekleşti .
SAİT ERDAL DİNÇER KİMDİR ?
1986-1990 yılları arasında İstanbul Teknik Üniversitesi'nde Jeoloji Mühendisliği okuyan Sait Erdal Dinçer , aynı üniversitede İşletme Mühendisliği bölümünde yüksek lisans yaptı .
Dinçer aynı zamanda 1992-1995 yıllarında Marmara Üniversitesi ekonometri alanında yüksek lisans yaptıktan sonra doktorasını da Marmara Üniversitesi ekonometri bölümünde tamamladı .
Akademik kariyerine 2005 yılından bu yana Marmara Üniversitesi İktisat Fakültesi , Ekonometri bölümünde devam eden Prof. Dr. Sait Erdal Dinçer’in veri analizi , veri yönetimi ve veri madenciliği üzerine çok sayıda çalışması bulunuyor .
Türkiye ekonomisinin 20 sonrası dönemine yönelik de çalışmaları olan Dinçer'in , 26 adet ulusal ve uluslararası bilimsel dergilerde yayınlanmış bilimsel makalesi , 12 adet ulusal ve uluslararası yayınevleri tarafından basılmış kitap ve kitap bölümü ile 7 adet uluslararası sempozyumlarda sunularak basılmış bildirileri bulunuyor .
Ulusal ve uluslararası bilimsel dergilerde hakemlik ve editörlükleri mevcut olan ve iyi derecede İngilizce bilen Dinçer , çok sayıda Doktora ve Y. Lisans düzeyinde bilimsel tezin yönetimini gerçekleştirdi .

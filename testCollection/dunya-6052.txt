Dünyanın en büyük aşı üreticisi olan şirkete getirilen ihracat kısıtlamasının , gelişmekte olan ülkelere aşı sağlanmasını geciktirebileceği belirtiliyor .
Hindistan , kullanımına onay verdiği Oxford / AstraZeneca'nın yeni tip corona virüs ( Covid - 19 ) aşısını üreten Hindistan Serum Enstitüsü'nün , başka ülkelere aşı ihracını ve özel sektör aracılığıyla aşı satmasını geçici süreyle yasakladı .
Şirket Üst Yöneticisi Adar Poonawalla , AP'ye yaptığı açıklamada , hükümetin aşının kullanımına , \ " Hindistan'daki kırılgan toplum kesimlerinin korunduğundan emin olana dek ihracat yapılmaması koşuluyla\ " onay verdiğini belirtti .
Diğer yandan aşının piyasaya sürülmesinin de yasaklandığına dikkati çeken Poonawalla , \ " Şu anda yalnızca Hindistan hükümetine aşı verebiliyoruz\ " ifadesini kullandı .
Dünyanın en büyük aşı üreticisi olan şirkete getirilen kısıtlama , gelişmekte olan ülkelere aşı sağlanmasını geciktirebilir .
Hindistan Serum Enstitüsü , Dünya Sağlık Örgütü'nün ( DSÖ ) öncülük ettiği Covid - 19 Aşıları Küresel Erişim Programı ( COVAX ) kapsamında ihtiyaç duyan yoksul ülkelere verilmek üzere 1 milyar doz aşı üretmeyi planlıyordu .
Şirketin COVAX'a teslim edilmek üzere Oxford / AstraZeneca aşısı ve henüz onaylanmayan ABD'li Novavax şirketinin geliştirdiği aşıdan 100'er milyon doz üretmek üzere sözleşme imzaladığına dikkati çeken Poonawalla , söz konusu sözleşmeye ek olarak 300 ila 400 milyon doz üretilmesi için görüşmeler yürütüldüğünü , ayrıca yıl sonuna kadar COVAX'a 200 ila 300 milyon doz daha aşı sağlamasının planlandığını aktardı .
İhracat yasağı nedeniyle , söz konusu ülkelere ilk aşıların ulaşmasının baharı bulabileceği öngörülüyor .
MUTASYON AŞILARI ETKİLER Mİ ?

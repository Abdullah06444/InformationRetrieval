Gram altın 386 lira seviyelerinde .
Çeyrek altın 636 lira , Cumhuriyet altını da 2.582 liradan satılıyor .
Altın fiyatlarında son durum nasıl ?
Çeyrek altın fiyatı ne kadar ?
Altının gram fiyatı , güne yükselişle başlamasının ardından 386,3 liradan işlem görüyor .
Dün , dolar kuru ve altınının ons fiyatındaki yükselişe paralel değer kazanan gram altın , günü bir önceki kapanışa göre yüzde 0,4 artışla 385,3 liradan tamamladı .
Yeni güne de değer kazancıyla başlayan altının gram fiyatı , saat 11.20 itibarıyla önceki kapanışın yüzde 0,3 üzerinde 386,3 lira seviyesinde seyrediyor .
Aynı dakikalarda çeyrek altın 636 lira , Cumhuriyet altını da 2.582 liradan satılıyor .
Altının ons fiyatı ise şu dakikalarda önceki kapanışın yüzde 0,1 üzerinde 1.703 dolar seviyesinde bulunuyor .
Analistler , dünya genelinde yeni tip corona virüs ( Covid - 19 ) salgınına ilişkin alınan tedbirlerin kademeli olarak gevşetilmeye başlanmasına karşın , ABD ve Çin arasındaki gerilim ve gümrük tarifesi artırımlarının tekrar gündeme getirilmesinin altın fiyatlarını desteklediğini ifade etti .
Bugün , yurt içinde Türkiye Cumhuriyet Merkez Bankası'nın ( TCMB ) yayımlayacağı reel efektif döviz kurunun , yurt dışında ise ABD'de dış ticaret dengesi ile hizmet sektörü Satınalma Yöneticileri Endeksi ( PMI ) verilerinin takip edileceğini kaydeden analistler , teknik açıdan altının ons fiyatında 1.720 doların direnç konumuna geldiğini , gram altında ise 370-390 lira bandının izleneceğini bildirdi .
NİSAN AYI ENFLASYON FİYATLARI

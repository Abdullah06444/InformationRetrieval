Milli Eğitim Bakanı Ziya Selçuk , Sakarya'da bir ilkokulu ziyaret etti .
Çocukların okulların açılmasını sevinçle karşıladığını belirten Selçuk , " Çalışmalar ilk ve ortaokullarda yüzde 80’in , liselerde ise yüzde 70’in üzerinde katılım olduğunu gösteriyor . Tüm bunlar bize çocuklarımızda ve velilerimizde çok yüksek bir katılımla okulların açılmasının desteklendiğini gösteriyor " dedi .
Milli Eğitim Bakanı Ziya Selçuk , Sakarya’nın Ferizli ilçesinde bulunan Hatice Aslan İlk ve Ortaokulu’nu ziyaret etti .
Burada açıklama yapan Bakanı Selçuk , " Öncelikle Bitlis’te kırıma uğrayan helikopterimizdeki şehitlerimize Allah’tan rahmet diliyorum . Ailelerine başsağlığı diliyor ve milletimizin başı sağ olsun diyorum . Bu duygular içerisinde elbette vazifemizi yapmaya devam ediyoruz . Okullarımızın açıldığı bu hafta bizim özellikle veriye dayalı olarak yaptığımız çalışmalar ilk ve ortaokullarda yüzde 80’in , liselerde ise yüzde 70’in üzerinde katılım olduğunu gösteriyor . Tüm bunlar bize çocuklarımızda ve velilerimizde çok yüksek bir katılımla okulların açılmasının desteklendiğini gösteriyor . Bu bizi elbette mutlu ediyor ama tedbirlerimizi güçlendirmek ve ortaya çıkacak muhtemel problemlerle ilgili önlemler almak öncelikli vazifemiz . Bize CİMER ve başka kaynaklardan gelen veli ve çocuk mesajları büyük bir mutluluk ve beklenti içerisinde . Bu süreci öğrenci , öğretmen ve velilerimiz için daha kolay kılmamız ve sorun yaşanmaması için daha yüksek önlemler almamız gerekiyor . Şu anda yaptığımız şey de o zaten " dedi . \ " TAKİBİNİ YAPIYORUZ\ "
Bakanlık olarak okulların şehir şehir takibinin yapıldığını söyleyen Bakan Selçuk , " Bugün Sakarya’daki okullarımızda birtakım incelemeler yapıyor ve öğretmenlerimizle görüşüyoruz . Tüm Türkiye’yi gezerek okul okul neler yapılması gerekiyor , neler yapılıyor , takibini yapıyoruz . Bu süreci el birliğiyle götüreceğimizi düşünüyorum . Velilerimiz ve öğretmenlerimizin desteğine ihtiyacımız var . Bu renklere ayrılmış şehirlerimizin aslında bu dönemde daha da dikkatli olarak maviye dönen bir çalışmanın , çabanın içinde olmalarını bekliyoruz . Bunu da görüyoruz , bundan da büyük bir mutluluk duyuyoruz . Burada çocuklarımız okul bahçesinde temassız oyun oynuyorlar . Bunlarla ilgili çalışmalarımız var . Elbette bazı eksikliklerimiz olabilir , istisnai durumlar olabilir . Bunları da derhal düzelterek , gereken tedbiri alarak elimizden geleni yapıyoruz . Ben bütün öğretmenlerimize saygılarımı sunuyorum , onların desteğiyle bu güzel günleri beraberce oluşturacağız " diye konuştu . \ " ÇOCUKLAR OLAĞAN DIŞI SEVİNÇ YAŞIYOR\ "
Okulların açılmasını çocukların büyük bir sevinçle karşıladığını ifade eden Bakan Selçuk , şöyle konuştu : " Çocuklar bir bayram yeri gibi bakıyorlar . Sınıfların heyecanı , atmosferi çok farklılaşmış . Olağandışında başka bir sevinci yaşıyor çocuklarımız . Elbette şehitlerimizin olduğu bir günde çok daha büyük bir sevinç göstermemizi yüreğimizdeki burukluk bunu engelliyor . Ben okullardaki sevincin hep hatırlanması gereken bir şey olduğunu düşünüyorum . Zaten şehir bazlı , yerinden yönetim yaklaşımının gayesi bu . Çocuklarımızın okullara gelişi ; şehirlerin kırmızıdan maviye doğru hareket ederken alacağı mesafeye göre okullar durumunda değişkenlik olacak . Sayın valilerimizin yönetiminde bu konular ele alınıyor ve yürütülüyor . "
Bakan Selçuk daha sonra çocukların oynadığı temassız oyunu izleyerek , oyuna katıldı .
SERVİSLER OKULA DÖNEMEDİ

Milli Eğitim Bakanı Ziya Selçuk , sınavsız bir sistem için okullar arasındaki imkân farkının ortadan kalkması gerektiğini söyledi .
Selçuk , LGS için de konuştu .
Milli Eğitim Bakanı Ziya Selçuk , sınavsız bir sistemin hayalini kurduğunu belirtirken \ " Birdenbire sınav kalksın , herkes istediği yere girsin bu mümkün değil . Okullar arasındaki imkân farkı olması gerekenin çok üzerinde\ " dedi .
Selçuk , Liseye Giriş Sınavı için de " Hiçbir çocuğun hayatını zorlaştırmayacağız\ " mesajı verdi .
Hürriyet gazetesinden Gamze Kolcu'nun haberine göre , Selçuk özetle şunları söyledi : MİLLETİN EĞİTİMİ " Eğitim mutabakat ister . Yani parti eğitimi olmaz . Milletin eğitimi olur . Ülkenin eğitimi olur . Hani o yüzden de hep böyle milletin ortak paydası nedir , oraya bakarak hareket etmek . Yoksa herkes kendi bakış açısıyla çocuk yetiştirmeye çalışır . ANALOGDAN DİJİTALE : Bizim bütün bu yazılım altyapısını yapay zekaya dönüştürmemiz gerekiyor yani . Bütün karar süreçlerinin , yani ben öğretmenin performansı ile müdürün performansı ile uğraşmamalıyım , bu otomasyonla halledilmeli bu yapılabilir ama bunun bir yatırımı var . Nasıl bankacılık sistemi kendisini analogdan dijitale çevirdi ise Milli Eğitim'in de analogdan dijitale çevrilmesi gerekiyor . Ve bunun hızlanması gerekiyor . SINAVA DEĞİL HAYATA 2040'a doğru dünyada , dünya tarihinin dördüncü büyük kırılması geliyor . Yani tarım , sanayi ve bilgi toplumundan sonra dördüncü büyük kırılma geliyor 2030'ların sonunda . Mevcut istihdam sistemlerinin tümünü yok sayıyor . Bunun içinde çocukların bu beceriyle meşgul edilmemesi gerekiyor . Sınava değil hayata insan hazırlamalıyız Türkiye'de . Dünyanın istediği beceri seti ne ise ben o be ceri setini okul öncesinden itibaren vereyim istiyorum . FABRİKALARA OKUL YAPTIK : ( Mesleki eğitim ) Meslek liselerinin içindeki makine parkı eskidiği için biz fabrikaların , otellerin , işletmelerin içini okul haline getirdik . Çünkü makine alamıyorsan olan yere götür . ANKARA FEN'E DEĞİL MESLEK LİSESİNE GİRDİLER : Son 12 yılda öğretmen eğitimi yapılmamış mesleki eğitimde şu anda yüzde 64'ünün eğitimini bitirdik . Erkek çocuklarının askerlik sorunlarından dolayı işletmeler almak istemiyor . Pozitif ayrımcılık yaptık normal liseye 3 sene tecil , öbürüne 6 sene yaptık . Yedek astsubaylık getirdik , askerlik sorunu çözdük ilk defa . Türkiye'de bu yıl 246 tane patent ve faydalı model yapıldı . 11 tane otelin içine geçen sene okul açtık . ASELSAN içine okul açtık Ankara Fen Lisesi'nin puanıyla . Meslek lisesine girdiler ve Ankara Fen'e gitmediler . Teknoparklar içinde okul açıyoruz . EĞİTİMİN AMACI DEĞİŞİYOR : Birdenbire sınav kalksın , her şey sınavsız olsun , herkes istediği yere girsin bu mümkün değil . Şundan dolayı değil ; okullar arasındaki imkân farkı olması gerekenin çok üzerinde Türkiye'de . Bu Batı Avrupa'da yüzde 10'un altında . Okullar arasında imkân farkları olunca veli ' Ben şu okulu istiyorum ' diyor . O okula talep artıyor ve sınav kaçınılmaz oluyor . Eğitimin amacı da değişiyor , yani sınav için elemek için eğitim yapıyoruz . Hayalim sınavsız bir sistem . ÇOCUKLARIN HAYATINI ZORLAŞTIRMAYACAĞIZ : ( Liseye Giriş Sınavı ) Prensip olarak şunu söyleyeyim hiçbir çocuğun hayatını zorlaştırmayacağız , hiçbir çocuğumuz bundan dolayı strese girmeyecek . Öğrencilerin mevcut artış oranından kaynaklı bir problem yaşamayacak . \ "
Farklı bir şûra olacak ( Milli Eğitim Şûrası ne zaman toplanacak ? ) 2020'de Milli Eğitim Şurası'nı topluyoruz .
Bunu hiç kimseye söylemedik , ilk defa size söylüyoruz .
Tarih eylüle doğru okullar açıldıktan sonra .
Onu yapacağız ama asıl iş daha sonra gelecek ve bu şûra değişik olacak .
Geleneksel metotta bir şûra yapmayacağız .
Daha farklı bir şûra yapacağız .
Universitede yığılma azalsın\ " İlk kez 2 Eylül'den itibaren , ilkokul 1 , 2 , 3'ten itibaren hangi çocuğun başarılarını ilgi alanlarını , sertifikalarını sistem tanıyarak geliyor . Çocukları okula başladıkları günden itibaren sistem tanIyor , takip ediyor . Çocukların özgeçmişleri elimizde . Seneye pilot uygulama yapılacak . 2021-2022 eğitim - öğretim senesine uygulama yetişecek . Sistem verileri anlık olarak sürekli kendini güncelleyerek çalışacak . Asıl meslek liselerini güçlendirerek üniversitedeki yığılmayı azaltmak istiyoruz . Üniversite öğrencisi sayısı çoksa o ülkede sorun vardır . Herkes üniversite okumak zorunda değil . Meslek liselerine karşı oluşan olumsuz yargıyı da yönetebiliriz . Otellerde onlarca okul açtık , yüksek puanlı öğrenciler o okullara başvuruyor . İTÜ Teknopark okuluna girmeye çalışıyor öğrenciler . İş garantili okullar bunlar . \ "

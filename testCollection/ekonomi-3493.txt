Enflasyon kasımda yüzde 2,3 artarken , yıllık bazda yüzde 14,03 oldu . Tüketici fiyatları bazında kasımda en yüksek fiyat artışı yüzde 66,93 ile domateste gerçekleşirken , en çok ucuzlayan ürün yüzde 14,68 ile limon oldu .
İşte ayrıntılar .
Kasım ayı enflasyon rakamları açıklandı .
Enflasyon kasımda yılın zirvesini gördü .
Türkiye İstatistik Kurumu verilerine göre , kasım ayı itibarıyla 12 aylık ortalamalar dikkate alındığında , tüketici fiyatları yüzde 12,04 , yurt içi üretici fiyatları yüzde 10,69 arttı .
Aylık bazda Tüketici Fiyat Endeksi ( TÜFE ) yüzde 2,3 , Yurt İçi Üretici Fiyat Endeksi ( Yİ - ÜFE ) yüzde 4,08 artış kaydetti .
TÜFE , kasımda geçen yılın aralık ayına göre yüzde 13,19 , geçen yılın aynı ayına göre yüzde 14,03 yükseldi .
Yİ - ÜFE ise Aralık 2019'a göre yüzde 22,26 , geçen yılın kasım ayına göre yüzde 23,11 artış gösterdi .
Verilere göre Yİ - ÜFE , kasımda bir önceki aya göre yüzde 4,08 , bir önceki yılın aralık ayına göre yüzde 22,26 , bir önceki yılın aynı ayına göre yüzde 23,11 ve on iki aylık ortalamalara göre yüzde 10,69 artış gösterdi .
Sanayinin 4 sektörünün kasımda yıllık bazda değişimler , madencilik ve taşocakçılığında yüzde 19,63 , imalatta yüzde 25,04 , elektrik , gaz üretimi ve dağıtımında yüzde 0,58 ve su temininde yüzde 12,83 artış olarak gerçekleşti .
Bu grupların aylık değişimlerine bakıldığında ise madencilik ve taşocakçılığında yüzde 2,15 , imalatta yüzde 4,33 , elektrik , gaz üretimi ve dağıtımında yüzde 1,69 ve su temininde yüzde 0,49 artış oldu .
Ana sanayi gruplarının yıllık değişimleri incelendiğinde , ara malında yüzde 30,07 , dayanıklı tüketim malında yüzde 25,84 , dayanıksız tüketim malında yüzde 18,9 , enerjide yüzde 0,36 ve sermaye malında yüzde 27,85 artış yaşandı .
Bu grupların aylık değişimlerine bakıldığında ise ara malında yüzde 4,77 , dayanıklı tüketim malında yüzde 2,74 , dayanıksız tüketim malında yüzde 4,17 , enerjide yüzde 2,79 ve sermaye malında yüzde 2,58 artış görüldü .
Yıllık en fazla azalış yüzde 21,16 ile tütün ürünleri , yüzde 3,46 ile kok ve rafine petrol ürünleri , yüzde 3,37 ile ham petrol ve doğal gaz olarak gerçekleşti .
Buna karşılık metal cevherleri yüzde 53,36 , ana metaller yüzde 48,92 , diğer mamul eşyalar yüzde 37,42 ile endekslerin en fazla arttığı alt sektörler oldu .
En fazla aylık azalış , yüzde 5,57 ile tütün ürünleri alt sektörlerinde gerçekleşti .
Buna karşılık , ana metaller yüzde 7,43 , gıda ürünleri yüzde 6,4 , kağıt ve kağıt ürünleri yüzde 5,46 ile endekslerin en fazla arttığı alt sektörler olarak kayda geçti .
KASIMDA FİYATI EN FAZLA ARTAN ÜRÜN DOMATES , EN ÇOK DÜŞEN ÜRÜN LİMON OLDUTüketici fiyatları bazında kasımda en yüksek fiyat artışı yüzde 66,93 ile domateste gerçekleşirken , en çok ucuzlayan ürün yüzde 14,68 ile limon oldu .
Verilere göre , kasımda fiyat artışında domatesi yüzde 25,18 ile kabak , yüzde 24,35 ile karnabahar izledi .
Kasımda fiyatı en çok artış gösteren diğer ürünler , yüzde 18,95 ile tavuk eti , yüzde 18,28 ile dolmalık biber , yüzde 17,75 ile yumurta , yüzde 14,9 ile erkek için kaban , yüzde 13,59 ile patlıcan , yüzde 12,59 ile çocuk için kazak , yüzde 10,55 ile dizel otomobil ve yüzde 9,32 ile hazır sütlü tatlılar oldu .
Geçen ay en fazla fiyat düşüşü ise yüzde 14,68 ile limonda gerçekleşti .
Bunu yüzde 9,75 ile muz , yüzde 6,64 ile beyaz lahana , yüzde 6,11 ile yurt içi hafta sonu turları , yüzde 4,18 ile havuç , yüzde 3,98 ile nar , yüzde 3,17 ile mandalina , yüzde 2,39 ile maydanoz izledi .

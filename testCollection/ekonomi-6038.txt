Kanal İstanbul Projesi'nin güzergahı belli oldu .
Açıklamayı Ulaştırma , Denizcilik ve Haberleşme Bakanı Ahmet Arslan yaptı .
Buna göre proje Küçükçekmece - Sazlıdere - Durusu koridorundan geçecek .
Son dakika haberi ! \nCumhurbaşkanı Recep Tayyip Erdoğan tarafından 2011'de açıklanan ve kamuoyunda \ " çılgın proje\ " olarak bilinen Kanal İstanbul Projesi'ne ilişkin detaylar belli oldu . \nUlaştırma , Denizcilik ve Haberleşme Bakanı Ahmet Arslan'dan Kanal İstanbul Projesi'yle ilgili açıklama geldi . \nGelinen son durumu aktaran Bakan Arslan , projenin güzergahını açıkladı . \nBuna göre , 5 farklı güzergah üzerinde yapılan çalışmalar sonucunda 4. alternatif olarak düşünülen Küçükçekmece - Sazlıdere - Durusu koridoru Kanal İstanbul Projesi'nin Karadeniz'den Marmara Denizi'ne bağlantısı olarak terpsit edildi . Bakan Arslan şunları söyledi : \n\ " Bu projedeki amacımız ; Boğaziçi üzerindeki gemi trafiğinden kaynaklı yükü azaltmak , tehlikeli madde taşıyan gemilerden kaynaklı riskleri azaltmak , su yolu güzergahında kentsel dönüşüm de yaparak modern yaşam alanı sağlamaktı . Ayrıca , İstanbul'da su yolu taşımasından kaynaklı ülkemizin hem konumunu hem de cazibesini artırmaktı . \nTüm çalışmalar değerlendirildi , deprem ve tsunami risk değerlendirmeleri yapıldı . Jeolojik etütlerin entegre olacağı çalışmalar tamamlandı . İTÜ , Boğaziçi , ODTÜ ve Gazi üniversitelerinden destek alındı . Uluslararası uzmanlardan destek aldık ve bu destekler sürüyor . 35 kurum - kuruluşun çalışmalarıyla çevresel koşular , maden alanları , yer altı ve yer üstü su kaynakları , toprak kaynakları gibi etkenler çerçevesinde yapılabilirlik dikkate alındı . \n5 farklı alternatif üzerinde yapılan tüm çalışmalar sonunda , 4. alternatifte karar kılındı . Kanal İstanbul Projesi , Küçükçekmece Gölü'nden girecek ve Sazlısu Barajı'nın oradan Terkos Barajı'nın doğusundan Karedeniz'e çıkmış olacak . Güzergahımız yaklaşık 45 km. \nÇalışmaları yaparken Terkos Gölü su havzasıyla etkileşimi olamaması adına kritik sınırdan doğu istikametine yaklaşık 500 km uzaklaştırıldı . Baklalı ve Dursunköy yerleşkelerinin kanal havası altında kalmaması adına bu yol izlendi ve bölge sakinlerinin olumsuz etkilenmemesi sağlandı . Liman ve lojistik merkezi gibi entegre projeler değerlendirildi . Karadeniz'den çıkacak dolgu malzemeleriyle yapılacak proje alanları , Marmara Denizi'nden çıkacak dolgu ile yapılacak yapay adalar dahil , hepsi birlikte değerlendirilecek ve ayrıntılar netleşecek . Muhtemel dolgu alanlarıyla yapay adaların büyüklükleri ve konumları ön çalışma olarak ortaya kondu ; nihai sonuç paylaşılacak . \nMarmara tarafında 3 tane geçişi , Marmaray Projesi'nde olduğu gibi batırma tüple Küçükçekmece Gölü'nün altından geçirmeyi hedefliyoruz . Kuzey istikametinde olan diğer alternatiflerin tamamı ise köprü geçişi şeklinde olacak . \nKanal İstanbul'dan kaynaklı yarma yaptığımız için , karşıdan karşıya geçişlerde çok da uzun mesafeli viyadük gerektiren geçişler olmayacak . Gemilerin geçiş yüksekliğini kurtaracak geçişler söz konusu olacak . \nYapılan bütün çalışmalar sonucunda ülkemizin Avrupa tarafında olası bütün etkileşimler ; ulaşım ve kentsel dönüşüm dahil , 5 alternatif üzerinde durulmuş ve en doğru , en avantajlı konumu sağlayan 4. alternatifte karar kılınmıştır . Bundan sonraki çalışmalar Küçükçekmece - Sazlıdere - Durusu güzergahında devam edecek . \nYap - işlet - devret kamu - özel iş birliği karma modeliyle yapılacak ihale süreçlerini bitirip , bu sene içinde kazma vurmayı hedefliyoruz . \ "

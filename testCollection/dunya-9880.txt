Fransız Cumhurbaşkanı Emmanuel Macron , Michel adlı siyahi bir müzik yapımcısının 3 polis tarafından şiddete uğradığı görüntüleri izlemesinin ardından " şoke olduğu " açıklandı .
Geçen Cumartesi akşamı evinden maskesiz çıkarak Fransa'nın başkenti Paris'in 17. bölgesindeki " Black Gold " isimli stüdyosuna giden müzik yapımcısı Michel isimli genç , maske cezası almamak için hızla stüdyosunun bulunduğu binaya girerken polisler tarafından yakalandı .
Stüdyonun güvenlik kamerası ve Michel’ın cep telefonu ile kaydettiği görüntülerinde 3 polisin cop ve yumruklarla 20 dakika boyunca Michel'i darbetmesi yer alıyor .
Michel'in görüntüleri sosyal medyada paylaşmasının ardından söz konusu olay ülkenin gündemine oturdu .
Müzik yapımcısının polislerinin şiddetine maruz kaldığını gösteren görününtüler sosyal medya hesaplarında binlerce kez paylaşıldı , Fransız ana akım televiyonlarında gösterildi .
BFM TV , görüntüleri izleyen Fransız Cumhurbaşkanı Emmanuel Macron’un ise " şoke olduğunu " söylediğini açıkladı .
Bununla birlikte , Fransa İçişleri Bakanı Gerald Darmanin tarafından France 2 televizyonuna yapılan açıklamada olayın soruşturulduğu , görüntülerde yer alan polislerin hatalı bulunmaları dahilinde cezalandırılacakları ifade edildi .
YARDIMINA ETRAFTAKİLER YETİŞTİSiyahi adamın çığlıklarını duyan alt kattakiler stüdyoya gelerek olaya müdahale etmeye çalıştı .
Michel'in imdadına yetişenlerin içeri girmesiyle polisler dışarı çıktı .
Polis şiddetinin son bulduğunu düşünen Michel , daha fazla polisin olay yerine gelmesiyle ikinci bir şok daha yaşadı .
Takviye ekip çağıran polisler , kapı ve pencereleri kırıp stüdyonun içerisine göz yaşartıcı el bombası attı .
POLİSLER AÇIĞA ALINDI Siyahi adamın şiddete uğradığı anların yer aldığı güvenlik kamerası görüntüsünün sosyal medyada paylaşılmasıyla polis şiddeti büyük tepki topladı .
Fransa İçişleri Bakanı Gerald Darmanin ve Polis Valiliği’nin talebiyle Ulusal Polis Genel Direktörlüğü harekete geçti .
Siyahi adamı şiddet uygulayan 3 polis memurunun ve göz yaşartıcı el bombası kullanan 4. bir polisin açığa alındığı duyuruldu .
Şiddet mağduru siyahi Michel , Fransız basınına yaptığı açıklamada , \ " Bana şiddet uygulayan polisler sürekli bana pis zenci diyerek hakaret etti\ " diyerek kendisini tehdit ettiklerini dile getirdi .
Michel’in avukatı ise yaptığı açıklamada , \ " Görüntüler durumu izah ediyor , müvekkilim şanslıydı . Çünkü güvenlik görüntüsü mevcuttu\ " dedi .
POLİS ŞİDDETİNİ GÖRÜNTÜLEYENLERE 1 YIL HAPİS VE 45 BİN EURO PARA CEZASIÖte yandan , Fransa’da tartışmalı küresel güvenlik yasa tasarısı Meclis tarafından oy çokluğu ile kabul edilmişti .
Yasa tasarısının 24. maddesi , göre polis şiddetini çekip paylaşanlara 1 yıl hapis ve 45 bin euro para cezası verilmesini içeriyor .

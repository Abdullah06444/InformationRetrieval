Tüm dünyada 50 milyonu aşkın kişinin enfekte olmasına ve yaklaşık 1 milyon 300 bin kişinin ölümüne neden olan yeni tip corona virüs ( Covid - 19 ) pandemisine karşı geliştirilen aşı çalışmalarında sona yaklaşılıyor .
Küresel aşı yarışında bir adım öne geçen Pfizer / BionTech geliştirdiği deneysel aşıyı fiyatlandırmaya hazırlanıyor .
Yetkililer tarafından yapılan açıklamada , yüzde 90’dan fazla koruma sağladığı duyurulan aşının fiyatının piyasa değerinin altında olacağı ve bölgelere göre farklılık gösterebileceği belirtildi .
Financial Times gazetesinin düzenlediği bir çevrimiçi etkinlikte konuşan Alman BionTech firmasının strateji başkanı Ryan Richardson , ABD’li Pfizer ile ortak geliştirilen ve henüz yasal onay almamış olan aşının fiyat etiketinin , özel sektörünün finansal risklerini yansıtacağını söyledi .
FİYATLAR DÜNYANIN BELİRLİ BÖLGELERİNDE DAHA FARKLI OLABİLİRRichardson , \ " İnovasyonun sermaye ve yatırım gerektirdiğini kabul eden dengeli bir yaklaşım izlemeye çalıştık , bu nedenle aşımızı içinde bulunduğumuz durumu yansıtan tipik piyasa oranlarının çok altında fiyatlandırmayı planlıyoruz . Dağıtım ve depolama gibi nedenlerden dolayı dünyanın belirli bölgelerinde farklı fiyatlandırma olmasını bekliyorum” ifadeleri kullandı . Bununla birlikte Richardson aşının fiyatıyla ilgili net bir rakam vermeyi reddetti . YÜZDE 90 KORUMA SAĞLADIPfizer’dan tarafından dün yapılan açıklamada , Alman BionTech SE firmasıyla geliştirilen deneysel corona virüs aşısının , klinik denemelerin son aşamasında başarılı olduğu duyuruldu . 43 binden fazla gönüllüyle yapılan çalışmanın ara verilerinde de aşının yüzde 90’dan fazla etkili olduğu görüldü . ABD İLE YAPILAN ANLAŞMADA DOZ BAŞINA 160 TL'DEN FİYATLANDIRILDIBununla birlikte , Temmuz ayında Pfizer ile ABD hükümetiyle 100 milyon doz aşı karşılığında 1,95 milyar dolarlık bir anlaşma imzaladı . Bu da iki doz halinde uygulanan aşının ABD’deki fiyatının yaklaşık olarak 39 dolar ( yaklaşık 328 Türk Lirası ) veya doz başı fiyatının 19,5 ( yaklaşık 160 Türk lirası ) dolar olduğu anlamına geliyor . Avrupa Komisyonu ise yarın Pfizer ve BioNTech ile yapacağı tedarik anlaşmasının detaylarını görüşecek . Bu haftanın başlarında blok , 300 milyon dozluk bir sözleşmenin mali şartlar sağlanmadan imzalanmaya yakın olduğunu açıklamıştı . Öte yandan Richardson , ortak iki şirketin 2021'in sonunda tüm dünyaya 1,3 milyar doz aşı tedarik etme hedefinde ilerlediğini bildirdi . PFIZER'IN CEO'SU NTV'YE KONUŞTU

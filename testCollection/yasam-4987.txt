Arap dünyasının kraliçesi olarak nitelendirilen Lübnanlı sanatçı Feyruz'un evine Fransa Cumhurbaşkanı Macron ziyaret etti .
Ziyaretin ardından Arap sanatçı Feyruz merak konusu oldu .
Peki , Lübnanlı sanatçı \ " Turkuaz Diva\ "
Feyruz kimdir ?
İşte , Arap müziğinin divasına dair detaylar .
Fransa Cumhurbaşkanı Emmanuel Macron , Beyrut'ta yaşanan patlama sonrası Lübnan'ı ikinci kez ziyaret etti .
Macron , Beyrut'a düzenlediği ziyaretinde Arap dünyasında en çok dinlenen şarkılara sahip olan Lübnanlı sanatçı Feyruz ile görüştü .
Feyruz'un evine Fransız heyetiyle gelen Macron ziyaret sırasında Lübnan halkını bu zor dönemde desteklediğini vurguladı .
Macron , ziyaretle Fransa'nın halkı Lübnan halkıyla sağlam bir dayanışma gösterdiğini söyledi .
Macron resmi sosyal medya hesabında Arapça ile attığı tweette " Lübnanlılar Fransızların kardeşleridir . Acil yardımla ilgili gelişmeleri , ülkede yeniden istikrar koşullarının gerçekleşmesi için Beyrut'a dönüyorum " ifadelerini kullandı .
ARAP MÜZİĞİNİN TURKUAZ DİVASI : FEYRUZ KİMDİR ?
Toplumsal konulara sanatıyla destek veren Feyruz , devlet büyüklerine özel konser vermeyi çoğu kez reddetmiş bir sanatçı .
Bugün Arap müziği denilince akla gelen ilk birkaç isimden biri olan Feyruz , Arap dünyasının turkuaz sesli kraliçesi olarak anılıyor .
Feyruz , asıl adıyla Nouhad Haddad , 21 Kasım 1935’te Jabal Al Arz’da , Lübnan’da , Mardinli Wadi Haddad ile Lübnanlı Maruni Liza Alboustani’nin ilk kızları oşarak dünyaya geldi .
Feyruz’un , Süryani Ortodoks Hristiyanlardan olan ailesinin Mardin’den Beyrut’a uzanan bir hikayesi var .
Feyruz , şarkı yazarı ve kompozitörlerden Mohamed Flayfel'in yardımıyla Lübnan Radyosu Korosu'na seçilmiş ve radyo yönetmeni Halim Elrumi aracılığıyla Assy Rahbani ve Mansour Rahbani kardeşlerle tanışmış .
Şarkı yazarı ve kompozitör olan Rahbani kardeşler , geleneksel Arap şarkılarını ve bazı Batı müziği eserlerini de yeniden düzenlediler .
Feyruz , bu tanışmanın ardından Rahbani kardeşlerin çalışmalarını yorumladı .
TÜRK MÜZİĞİNDE FEYRUZ ŞARKILARIArap ve Batı toplumunda yaptıkları iyi müziklerle tanınan Rahbani kardeşler , Feyruz’un yorumlayabileceği şarkılar bestelemeye başlamışlar .
Şimdilerde Feyruz’un en tanınan şarkılarından biri olan " Nehna Wel Amar Jiran " , Rahbani kardeşlerin düzenlemesi ile ilk çıkış şarkısı .
1955 yılının Temmuz ayında Rahbani kardeşlerden Assy Rahbani ile evlendi ve eşi ile beraber Beyrut’un kuzeyindeki Antelias’a taşındılar .
Bir yıl sonra Ziyad ismindeki oğulları dünyaya geldi .
Fairuz'un Rahbani kardeşlerle çalışmaları Arap dünyasında büyük bir popülerliğe erişti , Batı'da da önemli yankı uyandırdı .
1971 yılında Batı'da oldukça başarılı geçen bir turneye çıkan Feyruz , New York'ta Carnegie Hall , Londra'da Albert Hall ve Paris'te Olimpia'da konserler vermiştir .
Şarkıları Türk sanatçılar tarafından da takip edilen Feyruz'un birçok şarkısı dilimize çevrildi .
Feyruz , Ajda Pekkan'dan \ " Sana Neler Edeceğim\ " , Ferdi Özbeğen'den \ " Kurumuş Bir Dal Gibiyim\ " , Semiha Yankı'dan \ " Tatlı Cadı\ " gibi bir çok şarkının sahibi .

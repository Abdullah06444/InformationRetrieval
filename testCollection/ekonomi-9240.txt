Gram altın 471 lira seviyelerinde işlem görüyor .
Çeyrek altın 771 lira , Cumhuriyet altını 3.076 liradan satılıyor .
Çeyrek altın fiyatları bugün ne kadar oldu ?
Spot piyasada 17 Kasım 2020 anlık ve güncel fiyatları .
Altının gram fiyatı , güne yükselişle başlamasının ardından 471,7 liradan işlem görüyor .
Dün , dolar kurundaki yükselişe paralel değer kazanan gram altın , günü bir önceki kapanışın yüzde 0,3 üzerinde 467,7 liradan tamamladı .
Gram altın , yeni güne de değer kazancıyla başlamasının ardından saat 14.00 itibarıyla 471,7 liradan işlem görüyor .
Aynı dakikalarda çeyrek altın 771 lira , Cumhuriyet altını da 3.078 liradan satılıyor .
Altının ons fiyatı , şu sıralarda önceki kapanışın hemen üzerinde 1.890 dolar seviyesinde işlem görüyor .
Analistler , küresel ekonomilerde teşviklerin devam edeceği beklentisine karşın , yeni tip corona virüs ( Covid - 19 ) aşısına ilişkin olumlu haber akışıyla altının ons fiyatında yön arayışının sürdüğünü söyledi .
Pfizer ve BioNTech'in aşısının ardından dün de Amerikan biyoteknoloji şirketi Moderna'nın Kovid - 19'a karşı geliştirilen aşıyla ilgili açıklamaları sonrası altının ons fiyatı 1.865 dolara kadar geriledi .
Moderna , hala süren çalışmalardan elde edilen ilk verinin , aşısının yüzde 95,4 etkili olduğunu ortaya koyduğunu açıkladı .
Bununla birlikte Kovid - 19 salgınında artan vaka sayıları sebebiyle sıkılaştırılan tedbirlerin piyasalarda teşvik beklentisini yükselttiğini kaydeden analistler , konuya ilişkin gelişmelerin , altının ons fiyatının yönü üzerinde etkili olabileceğini dile getirdi .
Analistler , bugün Avrupa Merkez Bankası Başkanı Christine Lagarde ve İngiltere Merkez Bankası Başkanı Andrew Bailey'in konuşmalarının yanı sıra ABD'de sanayi üretimi ve perakende satışlar verilerinin takip edileceğini belirterek , teknik açıdan altının ons fiyatında 1.900 doların direnç , 1.860 doların destek olarak öne çıktığını belirtti .
Türkiye'de ise piyasaların gözü kulağı perşembe günü Merkez Bankası Para Politikası Kurulu'nun ( PPK ) vereceği faiz kararına çevriliş durumda .
PPK'da 400-500 baz puanlık bir faiz artırımı geleceği beklentisi doların 8.50 lira üzerindeki zirvesinden bu seviyelere düşmesine önemli katkıda bulundu .
MERKEZ BANKASI FAİZ ARTIRIR MI ?

İsrail Sağlık Bakanlığı , Pfizer ile BionTech'in ortaklaşa geliştirdiği aşının yeni tip koronivirüs ( Covid - 19 ) nedeniyle yaşanan ölümleri yüzde 98,9 önlediğini açıkladı .
İsrail Sağlık Bakanlığı , ülkede Pfizer - BionTech aşısının iki dozu da yapılan kişiler ile aşı olmayanların sağlık durumunun karşılaştırıldığı araştırmaya ilişkin verileri kamuoyuyla paylaştı .
Söz konusu aşının , iki dozu da yapılan kişilerde virüs nedeniyle yaşanan ölümleri yüzde 98,9 önlediği belirtildi .
Aşının hastalığın ağır seyretmesini yüzde 99,2 oranında önlediği , hastaneye yatışları da yüzde 98,9 düşürdüğü ifade edildi .
İsrail'de 11 Şubat'ta yayınlanan bir başka araştırmada , Pfizer - BionTech aşısının ikinci dozu yapılan 523 bin kişiden hiçbirinin Covid - 19 nedeniyle hayatını kaybetmediği aktarılmıştı .
Sağlık Bakanlığının verilerine göre , yaklaşık 9,3 milyon nüfusa sahip İsrail'de 4 milyon 250 bin 643 kişiye aşının ilk dozu , 2 milyon 881 bin 825 kişiye de ikinci dozu yapıldı .
Ülkede virüs nedeniyle bugüne kadar 5 bin 526 kişi hayatını kaybederken , toplam vaka sayısı da 744 bini aştı .

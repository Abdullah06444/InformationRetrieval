Tanzimatın ilanı ile başlayan batılılaşma sürecinin ilk ve en önemli yazarlarından biri olan İbrahim Şinasi’nin mezarının , Beyoğlu’nun Gümüşsuyu Caddesi’ndeki Ayaspaşa Palas binasının altında kaldığı ortaya çıktı .
Atatürk Kültür Merkezi'nden ( AKM ) , Beşiktaş'ın stadı Vodafone Park'a kadar binaların bulunduğu bölge , bir zamanlar ‘Ayaspaşa Mezarlığı’ydı .
16. Yüzyılda imara açılan ve Beyoğlu bölgesinin mezarlığı olarak kullanılan alana , 20. Yüzyılın başlarına kadar definler yapıldı .
20. Yüzyılın sonlarından itibaren ise buradaki mezarlıklar , parça parça yok edilmeye ve yerine binalar yapılmaya başlandı .
1890’lar ile 1920’ler arasında çekilen fotoğraflar ve 1826’lardaki İstanbul Pervititch haritaları ( İstanbul'un tarihini ve mimari yapısını gösteren belgeler olarak bilinen haritalar ) da , bölgenin bir zamanlar geniş bir mezarlık olduğunu ortaya koyuyor .
Ancak dönemin belediyesi bu alanı 1934 yılında kamulaştırınca , mezarlar başka bir yere nakledilmeden üzerlerine binalar yapıldı .
Bu durum o dönemde büyük tartışmalara neden oldu .
Türk edebiyatının en önemli isimlerinden biri olan ve ilk Türkçe özel gazeteyi çıkaran İbrahim Şinasi de , 1871’de 45 yaşında vefat ettiğinde , buradaki mezarlığa defnedilmişti .
Ancak mezar yeri tam olarak bilinmiyordu .
Tarih araştırmacısı Mehmet Dilbaz birtakım belgelere ulaştı ve Şinasi’nin mezarının bulunduğu yeri ortaya çıkardı .
Dilbaz , bu önemli ismin mezarının , Alman Konsolosluğu’nun tam karşısında bulunan Ayaspaşa Palas’ın altında kaldığını ifade etti .
" ALMAN KONSOLOSLUĞU’NUN KARŞISINDA BULUNAN ALAN , O DÖNEMDE MEZARLIĞA EN YOĞUN DEFİN YAPILAN YERDİ "
Şinasi’nin mezarının Ayaspaşa Mezarlığı’nda olduğunu bildiklerini , ancak tam olarak nereye defnedildiğinin şu ana kadar meçhul olduğunu ifade eden Tarih Araştırmacısı Mehmet Dilbaz , şunları söyledi : " Şu anda Beyoğlu cihetinin , sur dışı İstanbul’unun iki büyük mezarlığından birinin tam üzerindeyiz . Burası Ayaspaşa Mezarlığı . Taksim Mezarlığı olarak da biliniyor . Bölgenin imara açılmasıyla beraber , Beyoğlu bölgesinin mezarlığı olarak kullanılmaya başlaması 16. Yüzyıl . 16. Yüzyıl’dan , 20. Yüzyılın başlarına kadar buraya sürekli defin yapılıyor ve bu mezarlığın bulunduğu alan , AKM’den neredeyse Beşiktaş’ın stadyumunun bulunduğu yere kadar olan tüm alanı , yani bütün Gümüşsuyu’nu kapsıyor . Fakat dönem dönem , 20. yüzyılın sonlarına doğru buradan bazı parçalar kopartılarak mezarlığın alanı daraltılıyor . Tam arkamızda bulunan yer yani Alman Konsolosluğu’nun karşısında bulunan alan , o dönemde mezarlığa en yoğun defin yapılan yer . 1871 yılında , Türk edebiyatının en önemli isimlerinden Şinasi , 45 yaşında vefat ettiğinde buraya defnediliyor . Ayaspaşa Mezarlığı’na defnedildiği biliniyor ama tam kabrinin yeri şu ana kadar meçhuldü . Fakat elimize geçen Ebüzziya Tevfik Bey’in yazdığı belgeden , şöyle bir sonuç çıkıyor ; kendisi Şair Şinasi’nin cenazesini kaldıran insan ve cenaze merasimi sırasında o zaman günümüzde yerinde eski Park Otel’in bulunduğu yerde , Hariciye Nazırı Tevfik Bey’in bir konağı var . Ve cenazenin tam o konağın bulunduğu yere gelip karşıya geçirildiğini , karşıda o mezarlığın bulunduğu yerde , Şinasi’nin annesinin mezarının yanına defnedildiği söyleniyor . Hatta bir anekdot olarak , "
Şairin ruhu , Alman Konsolosluğu’nun bulunduğu yerden şu an muhakkak bizi seyrediyordur " diyor . Dolayısıyla tam olarak nereye defnedildiğini bu şekilde tespit etmiş olduk . Şu anda günümüzde , Ayaspaşa ve Park Palas olarak bilinen iki tane binanın bulunduğu yere kendisi defnedilmiş . "
" MEZARLAR NAKLEDİLMEDEN , BİNALAR İNŞA EDİLDİ "
Ayaspaşa Mezarlığı’nın 1934 senesinde İstanbul Belediyesi tarafından alınan kararla kamulaştırıldığının altını çizen Dilbaz , " Çünkü burası o zaman büyük bir rant alanı haline geliyor . Ve buraya binalar yapılması talep ediliyor . Ne yazık ki mezarda herhangi bir nakli kubur yani mezarların taşınması yapılmadan , mezarların üzerine arkada gördüğünüz binalar inşa ediliyor . Bu inşaat sırasında da o kıymetli Osmanlı mezar taşları kırılarak , arkadaki binalara temel taşı olarak döşeniyor . Buradaki bazı binalarda yıkım ya da tadilat sırasında o taşlar ortaya çıktı . Dolayısıyla , artık Şinasi’nin mezarının nerede olduğunu bilmekle beraber , mezarının taşınmadığını ve kabrin üzerine arkadaki Ayaspaşa Palas binasının inşa edildiğini biliyoruz " diye konuştu .
Mezarların taşınmadığı ile ilgili kayıtların dönemin gazetelerinde olduğunu dile getiren Dilbaz , " O zaman epey bir tartışma çıkıyor bu konuda . Bu mezarlar neden nakledilmedi ? Şehitlikler neden burada duruyor ? Saygısızlık yapılıyor gibi ciddi tartışmalar oluyor ama çok hızlı bir şekilde burası kamulaştırılarak , hızlıca mezarlar ortadan kalındırılıyor ve hemen ardından binalar inşa edilmiş " dedi .
ŞİNASİ KİMDİR ?
Tanzimat döneminden sonraki batılılaşma harekeleri içinde Şinasi’nin çok önemli bir isim olduğunu anlatan Gazeteci - Yazar Özcan Ünlü , " Şinasi 1826 , başka bir kayda göre de 1829 doğumlu . Zaten batılılaşmanın en hızlı dönemi . İstanbul’da doğuyor . Bolu’lu bir ailenin çocuğu . Genç yaşlarda sarayın çok ilgisini çekiyor ve Mustafa Reşat Paşa’nın özel ricası ile Abdülmecit tarafından Paris’e gönderiliyor . Maliye eğitimi almak için gidiyor ama oranın önde gelen aydınları , entelektüelleriyle çok içli dışlı . Yaklaşık 5-6 yıl Paris’te kaldığını biliyoruz . 45 yıl yaşamış , 45 yıllık ömrünün son 10 yılı hızla geçiyor . 1850’nin sonlarına doğru tekrar İstanbul’a geliyor . Birtakım görüşleri ve duruşu itibarıyla uzaklaştırmak istiyorlar . Belgrad tarafına maliye müfettişi olarak görevlendiriliyor Şinasi , fakat bir taraftan şiirler yazıyor . Mustafa Reşit Paşa’ya yazdığı mersiye çok önemlidir zaten . Gazetecilik yapmak istiyor ve tekrar İstanbul’a geliyor . Paris’teyken tanıştığı Agah Efendi ile Tercuman - ı Ahval gazetesini çıkarıyor . Gazeteyi kuruyorlar fakat kendini gazetede çok fazla öne çıkarmıyor " dedi .
TÜRK MATBUATINA ABONE SİSTEMİNİ GETİRDİŞinasi’nin Türk Matbuatına Batıdan getirdiği kavramlar olduğunu belirten Ünlü , şöyle konuştu : " Mesela Türk matbuatına , "
Abone " sistemini getiriyor . Hem ilk özel gazete hem de gazetenin abone sistemini kendisi kuruyor . Tefrika yazılara ilk kendisi başlıyor . Biliyorsunuz , batılı tarzda ilk piyesimiz ' Şair Evlenmesi'dir . Şair Evlenmesi'ni de imzasını kullanmadan Tercüman - ı Ahvalde neşretmeye başlıyor Şinasi . Fakat bir süre sonra kendi gazetesini kurmak istediği için Agah Efendi’den ayrılıyor ve Tasvir - i Efkar’ı kuruyor . Tercüman - ı Ahval çıktığı dönemde gazeteciliğin tadını alan birtakım aydınlar Ceride - i Havadis , Takvim - i Vekayi gazetelerini kuruyor ama Tasvir - i Efkar başka bir yerde duruyor . Biliyorsunuz , Türkiye’de modern tarzda gazeteciliğin başladığı dönemdir . Kendi matbaasını kuruyor , mesela hattatlara özel klişeler hazırlattırıyor . Son dönemlerinde Osmanlı harflerini aza indiriyor , gazetecilik terminolojisine göre yeniden sistemize ediyor . Gazetede açık muhalefet ve eleştiriye başlıyor . Adı , Abdülmecit’in tahttan indirilmesiyle ilgili önemli bir olaya karışıyor . Kuleli Vakası diye bilinen bir olay var o dönemde . Kuleli vakasında ismi geçmiyor ama anıldığı için , saraya ismi gittiği için görevinden azlediliyor . O sırada Namık Kemal onun yanında . Gazeteyi Namık Kemal’e teslim edip 1860 yıllarında tekrar Paris’e gidiyor ve bir süre geçtikten sonra tekrar İstanbul’a gelerek matbaa kuruyor ve yayıncılık faaliyetlerine başlıyor . "
" KEMİKLERİNİN ÜZERİNE YAPILAN BİNANIN YAKININA ŞİNASİ’NİN ANITININ YAPILMASI ÇOK YERİNDE OLACAKTIR "
Ünlü , şöyle devam etti : " 1871 yılında beyin tümörü nedeniyle vefat ediyor . Benim araştırdığım kaynaklarda Ayaspaşa Mezarlığı’na defnedildiği söyleniyor . Ayaspaşa Mezarlığı da bildiğiniz gibi Taksim’in tam ortasında . Çok büyük bir mezarlık . Bu mezarlıkta özellikle Rus ve Balkan Savaşında yaralanmış , Gümüşsuyu Askeri Hastanesi’nde tedavi görürken şehit olmuş askerlerimiz de yatıyor . Ne yazık ki o dönemde mezarlık kaldırılırken , hiçbir mezar nakledilmiyor . Sembolik birkaç mezar var onlar da şu anda Alman Konsolosluğu’nun bahçesinde duruyor . Burada yeni bir bilgi , Türk matbuatının önemli ismi Şinasi’nin kabri Ayaspaşa Mezarlığı’nda biliyoruz . Artık yerinin nerede olduğunu da Ebüziyya Tevfik’in notlarından biliyoruz . Benim bir yazar ve gazeteci olarak arzum , sadece Şinasi değil , onun gibi yüzlerce mezar var . Bunların bir an önce tekrar ortaya çıkarılması , en azından meşhur Gümüşsuyu Caddesi’nde Şinasi’nin kabrinin olduğu 1936’larda kemiklerinin üzerine yapılan binanın yakınına , uygun bir yere Şinasi’nin bir anıtının yapılması çok yerinde olacaktır , diye düşünüyoruz . "

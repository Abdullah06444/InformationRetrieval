Sanatçılar Müjdat Gezen ve Metin Akpınar'ın bir televizyon programındaki söylemleri nedeniyle " Cumhurbaşkanına alenen hakaret " suçundan 4’er yıl 8’er aya kadar hapis istemiyle yargılanmasına başlandı .
Duruşmada savunma yapan sanık Metin Akpınar , " Cumhurbaşkanını hedef alan bir söz söylemedim " dedi .
Mahkeme , Akpınar’ın duruşmalardan vareste tutulmasına karar verdi .
Sağlık sorunları nedeniyle katılamayan Gezen’in avukatına müvekkilini hazır etmesi için gelecek celseye kadar kesin süre verilmesine ve Gezen’in mazeretinin bu celse kabulüne hükmeden mahkeme , duruşmayı eksikliklerin giderilmesi için erteledi .
Bir televizyon programında 21 Aralık 2018 tarihinde söyledikleri sözler nedeniyle hakkında " Cumhurbaşkanına alenen hakaret " suçundan 4'er yıl 8'er aya kadar hapis istemiyle dava açılan sanatçılar Müjdat Gezen ve Metin Akpınar’ın yargılanmasına başlandı .
Anadolu 8. Asliye Ceza Mahkemesi’nde görülen duruşmaya , Metin Akpınar ve avukatları katıldı .
Müjdat Gezen ise sağlık sorunları nedeniyle mazeret dilekçesi sunarak duruşmaya gelmedi .
Duruşmada kimlik tespiti yapılan sanık Metin Akpınar , tiyatro sanatçısı olduğunu söyleyerek aylık ortalama gelirinin 6 bin lira olduğunu belirtti .
" CUMHURBAŞKANINI HEDEF ALAN BİR SÖZ SÖYLEMEDİM "
Kimlik tespitinin ardından savunma yapan sanık Akpınar , " Ben benliğim , kimliğim , kişiliğim ve karakterimle Metin Akpınar olarak 80 yaşıma geldim . Bunun 60 senesi toplumun refahına ayrılmıştır . Katıldığım televizyon programında söylediğim sözler baskı altında olmadan , özgür irademle söylediğim sözlerdir . Ben o sözleri silah altında , zorla söylemedim . Gençliğimden itibaren yaşamımı sanata adadım . Bu programda da sanattan bahsettim . Ayrıca demokrasiden ve demokrasiye bizi götüren aşamalardan bahsettim . Doğrudan Cumhurbaşkanına yönelik , onu hedef alan bir söz söylemedim . O sözlerde Sayın Cumhurbaşkanımız hedef gösterilmemiştir , bir durum tespitidir " diyerek beraatini istedi .
Bunun üzerine söz alan Metin Akpınar’ın avukatı İsmet Atilla Hekimoğlu , " Söz konusu sözlerde Cumhurbaşkanına hakaret edildiğini gösterir bir ibare yoktur . Müvekkilimizin sözleri düşünce ve kanaat hürriyeti kapsamında değerlendirilmesi gerekir . Küfür , hakaret , tehdit yoktur . Müvekkilimi sözlerinde Sayın Cumhurbaşkanımızın adı ve makamına yer verilmemiştir . Sözlerinin hedefi doğrudan Cumhurbaşkanı değildir . Müvekkilimizin beraatine karar verilmesini talep ediyoruz " dedi .
Sanık avukatlarından Burçin Hekimoğlu , " Doğrudan Cumhurbaşkanını hedef alan hakaret davalarında beraat kararları verilmiştir . Müvekkilimizin yaşı da göz önünde bulundurularak duruşmalardan vareste tutulmasını talep ediyoruz " diye konuştu .
Müjdat Gezen’in avukatı Deniz Şeren , " Müvekkilimiz kronik bel fıtığı sorunu yaşıyor . Yürüyemez halde . Sağlık sorunları nedeniyle duruşmaya katılamadı . Bir sonraki celse hazır edeceğiz . Beyanı alındıktan sonra savunmada bulunacağız " dedi .
Duruşmada söz alan Cumhurbaşkanı Recep Tayyip Erdoğan’ın avukatı Gökhan Arslanoğlu , " Şikayetimiz devam ediyor " diyerek sanıkların cezalandırılmasını talep etti .
METİN AKPINAR DURUŞMALARDAN VARESTE TUTULDUAra kararını açıklayan mahkeme , sanık Metin Akpınar’ın duruşmalardan vareste tutulmasına karar verdi .
Müjdat Gezen’in avukatına müvekkilini hazır etmesi için gelecek celseye kadar kesin süre verilmesine ve Gezen’in mazeretinin bu celse kabulüne hükmeden mahkeme , duruşmayı eksikliklerin giderilmesi için erteledi .
Anadolu Cumhuriyet Başsavcılığı tarafından hazırlanan iddianamede , Müjdat Gezen ile Metin Akpınar’ın " Cumhurbaşkanına alenen hakaret " suçundan 1’er yıl 2’şer aydan 4’er yıl 8’er aya kadar hapis ile cezalandırılması istenmişti .
ARŞİV : METİN AKPINAR KARAKOLDA İLK İMZASINI ATTI

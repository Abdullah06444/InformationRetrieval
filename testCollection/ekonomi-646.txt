ABD'li yatırım bankası Goldman Sachs'ın raporunda kasım ayı enflasyon verisindeki yukarı yönlü sürprizin ardından makul bir reel faiz tamponu sağlamak için TCMB'nin daha fazla sıkılaştırmaya gitmesine ihtiyaç olduğu belirtildi .
Goldman Sachs analistleri Murat Unur ve Clemens Grafe'ın notunda \ " Kasım TÜFE verisindeki yukarı yönlü sürpriz , enflasyonun muhtemelen yılın büyük bölümünde yüzde 15 civarında olacağını ve makul bir reel faiz tamponu sağlamak için daha fazla faize ihtiyaç olacağını işaret ediyor\ " denildi .
Kurumun yayımladığı notta faiz artırımında zirveyi ve sonrasındaki faiz indirimi hızını , çıktı açığına karşı enflasyon yönetiminin değil dolarizasyonun ölçeği ve bu yılki altın ithalatı seviyelerinin işaret ettiği yurt içi güvenin belirleyeceği belirtildi .
Bloomberg HT'nin haberine göre Goldman , TCMB'nin 24 Aralık toplantısında politika faizini yüzde 15 seviyesinden yüzde 17'ye çıkarmasını bekliyor .
Analistlerin notunda \ " Merkez Bankası'nın sıkılaştırma eğilimi olmadığı için beklemede kalması riski olduğunun farkındayız . Bu Türk Lirası'nda volatilite artışına , yüksek enflasyon ve eninde sonunda yüksek faizlere neden olabilir\ " ifadesi yer aldı .
Kurumun ekonomistleri son haftalarda atılan ve olumlu olarak değerlendirdikleri adımlara karşın , Türk lirası için temkinli görüşünü koruyor .
VİDEO : BEKLENTİYİ AŞAN ENFLASYON , MERKEZ'İN KARARINA NASIL YANSIR ?
- ARŞİV

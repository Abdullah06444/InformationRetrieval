2018-2020 yıllarındaki Engelli Kamu Personeli Seçme Sınavı’na katılanlar arasından yapılacak 500 engelli öğretmen ataması için ön başvurular 1-5 Şubat tarihleri arasında gerçekleşecek .
Peki başvuru şartları nelerdir ?
Milli Eğitim Bakanlığı ( MEB ) engelli öğretmen alımı için başvurular başladı .
İki aşamalı olarak gerçekleşecek başvuruların ilk aşaması ön başvurlar , 1 Şubat 2021 ile 5 Şubat 2021 tarihleri arasında olacak .
İkinci aşama tercih başvuruları ise 11 Şubat 2021 ile 15 Şubat 2021 tarihleri arasında gerçekleşecek .
Ön başvurular tamamlandıktan sonra atama yapılacak alan ve kontenjan sayıları , tercih başvurularının ilk günü olan 11 Şubat 2021 tarihinde MEB Personel Genel Müdürlüğü internet adresinde yayımlanacak .
Adaylar , yayımlanan kontenjanlara göre MEB Personel Genel Müdürlüğü internet adresinde yer alan Elektronik Tercih Başvuru Formunu doldurarak 15 Şubat 2021 tarihine kadar tercih yapabilecek .
ENGELLİ ÖĞRETMEN ADAYLARININ ÖĞRETMENLİĞE BAŞVURU ve ATAMA DUYURUSU ( ŞUBAT 2021 ) ENGELLİ ÖĞRETMEN ALIMI BAŞVURU ŞARTLARI NELERDİR ?
1. 657 sayılı Devlet Memurları Kanununun 48 inci maddesinde belirtilen genel şartları taşıyor olmak , 2. Türk vatandaşı olmak , ( Kuzey Kıbrıs Türk Cumhuriyeti vatandaşları için Türk vatandaşı olma şartı aranmayacaktır . ) 3. 2018 ve 2020 yıllarında yapılan Engelli Kamu Personeli Seçme Sınavından ( EKPSSLisans Düzeyi ) 50 ve daha üzeri puan almış olmak , 4. Lisans mezuniyetinin , öğretmenliğe atanacakların tespitine ilişkin Talim ve Terbiye Kurulu Başkanlığının 20.02.2014 tarihli ve 9 sayılı Kurul Kararına uygun olmak , 5.Yurt dışındaki yükseköğretim kurumlarından mezun olanların , Yükseköğretim Kurulu Başkanlığınca , yükseköğrenimlerinin ve / veya pedagojik formasyon belgelerinin yurt içindeki yükseköğretim kurumlarına veya programlarına denkliği kabul edilmiş olmak , 6. Pedagojik formasyon eğitimi sertifikası ile başvuru yapacak olanlar bakımından 1 Ocak 2021 tarihinden önce pedagojik formasyon eğitimi programını tamamlamış olmak .
( Not : İmam - Hatip Lisesi Meslek Dersleri alanına kaynak programlardan mezun olanlar , Yükseköğretim Kurulu Başkanlığı tarafından belirlenen pedagojik formasyon eğitimini kapsayan öğretmenlik meslek bilgisi derslerinin tamamını lisans eğitimi esnasında aldığını belgelendirmeleri halinde , İmam - Hatip Lisesi Meslek Dersleri ile Din Kültürü ve Ahlâk Bilgisi alanına atanmak üzere yapacakları ön başvurularda , kendilerinden ayrıca pedagojik formasyon yerine geçen herhangi bir belge istenmeyecektir . ) 7. Devlet memurluğundan veya öğretmenlik mesleğinden çıkarılmayı gerektiren bir ceza almamış olmak , 8. Herhangi bir sosyal güvenlik kurumundan emeklilik veya yaşlılık aylığı almıyor olmak , 9. Daha önce öğretmenliğe EKPSS puanı dışında atandığı hâlde görevine başlamamış olanlar bakımından , ön başvuru tarihinin son günü itibarıyla atama tarihinden itibaren 1 ( bir ) yıllık bekleme süresini doldurmuş olmak , 10. Devlet memuru iken görevinden çekilen veya çekilmiş sayılanlar bakımından ön başvurunun son günü itibarıyla 657 sayılı Devlet Memurları Kanununun 97’nci maddesinin birinci fıkrasının A , B , C bentlerinde belirtilen bekleme süresini tamamlamış olmak , 11. Sağlık nedeniyle görevine son verilenler hariç olmak üzere , adaylık dönemi içinde görevine son verilenler bakımından , görevden ayrıldıkları tarih ile ön başvurunun son günü itibarıyla 3 ( üç ) yıllık bekleme süresini doldurmuş olmak , şartları aranacaktır .
12. Halen Bakanlığımız veya diğer kamu kurumlarında öğretmen unvanlı kadrolarda çalışmakta olanlar , 07 / 02 / 2014 tarihli ve 28906 sayılı Resmî Gazete’de yayımlanan Engelli Kamu Personel Seçme Sınavı ve Engellilerin Devlet Memurluğuna Alınmaları Hakkında Yönetmeliğin 14 üncü maddesinin birinci fıkrası gereği bu duyuru kapsamında başvuruda bulunamayacaktır .
13. 07 / 02 / 2014 tarihli ve 28906 sayılı Resmî Gazete’de yayımlanan Engelli Kamu Personel Seçme Sınavı ve Engellilerin Devlet Memurluğuna Alınmaları Hakkında Yönetmelikhükümleri çerçevesinde EKPSS sonucuna göre herhangi bir kadroya yerleştirilen adaylar bu duyuru kapsamında yapılacak yerleştirmelere geçerliliği devam eden aynı eğitim düzeyine ait EKPSS puanı ile başvuru yapamayacaktır .
Anılan Yönetmelik uyarınca EKPSS sonuçları sınavın yapıldığı tarihten itibaren dört yıl geçerlidir .

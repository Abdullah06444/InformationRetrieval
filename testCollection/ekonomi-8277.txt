İngiltere Başbakanı Boris Johnson’ın geçtiğimiz gün açıkladığı normalleşme planları sonrası Türkiye'de de turizm hareketliliği başladı .
Türkiye’ye en çok turist gelen 3’ncü ülke olan İngiltere’de Türkiye’ye yönelik ilgi bir anda artarken , ntv . com . tr'ye konuşan sektör yetkilileri ilk etapta 3 kattan fazla artış yaşandığına dikkat çekiyor .
Bu ilginin devamı durumunda da 2021 yılının 2020’den çok daha iyi olması bekleniyor . TÜROFED Başkan Yardımcısı Mehmet İşler , ' hiç aramayan tur operatörleri bile aramaya başladı ' derken , Güney Ege Turistik Otelciler ve İşletmeciler Başkanı Bülent Bülbüloğlu 17 Mayıs tarihinin ortaya çıkması sonrası umutlarının arttığını belirtti .
Diana Turizm Yönetim Kurulu Başkanı Burak Tonbul da iki gündür İngilizlerin Türkiye turlarına talebinde çok ciddi bir hareket yaşandığını kaydetti .
Akın MURTEZA / ntv . com . trCovid - 19 ile mücadelede diğer ülkelerin önünde ilerleyen Birleşik Krallık’ta İngiltere Başbakanı Boris Johnson , alınan tedbirlerin gevşetilme takvimini açıkladı .
Johnson , salgının seyrine bağlı olarak , aşılama sürecinin ve vaka sayılarının normal şekilde ilerlemesi durumunda 8 Mart'tan itibaren corona virüs tedbirlerinin dört aşamada kaldırılmasının planlandığını duyurdu .
İlk başta ülke içerisindeki kısıtlamaları kaldıracak olan İngiltere'de BBC'nin ekonomi muhabiri Mary - Ann Russon , Boris Johnson'ın 12 Nisan tarihinde , 17 Mayıs'tan itibaren İngiliz vatandaşlarına uluslararası seyahat serbestisini açıklayacağını söyledi .
17 Mayıs'tan itibaren seyahat kısıtlamasının kaldırılması ihtimalinin görülmesinin ardından ise İngiliz turistler tatil rezervasyonlarına büyük talep gösterdi .
İngilizlerin en çok tercih ettiği ülkelerin başında ise Türkiye geldi .
Ülkenin en büyük seyahat acentesi TUI , geçtiğimiz günün son bir aydaki en çok rezervasyon yapılan gün olduğuna dikkat çekerken , pandemi sebebiyle uzun süredir evde kalan İngilizlerin kapıların açılma tarihi yaklaştıkça rezervasyonlara daha da talep göstermesi bekleniyor . ‘2 GÜNDE YÜZDE 340 ARTIŞ’Planlarını en erken yapan turistler olarak bilinen İngilizlerin Türkiye’ye büyük rağbet gösterdiğini belirten Diana Turizm Yönetim Kurulu Başkanı Burak Tonbul , “Boris Johnson’ın konuşmasında verdiği tarihler turistlere planları için netlik sağladı .
2 gündür İngilizlerin Türkiye turlarına talebinde çok ciddi bir hareket yaşanıyor” derken , “Pandemi nedeniyle bekleyen İngiliz turist harekete geçti .
Rezervasyonlarda iki günde yüzde 340 artış var .
Bu rakamlar normalleşmeye dönüş olarak adlandırılabilir .
Turizm sektörünün aşılanması bu sürede bizim için çok önemli .
Eğer bütün şartlar sağlanırsa sezonun kalanı bizim için çok yoğun geçecek” ifadelerini kullandı .
2021 , 2020’DEN DAHA İYİ GEÇECEKBoris Johnson’ın açıklamalarının ardından ani bir talep artışı olduğunu teyit eden TÜROFED Başkan Yardımcısı ve Ege Turistik İşletmeler ve Konaklamalar Birliği ( ETİK ) Başkanı Mehmet İşler , “Toplantı sayılarımız birden aşırı bir şekilde arttı .
Daha önce hiç aramayan tur operatörleri bile aramaya başladı . ‘İngilizler Türkiye’yi seçti’ diyebiliriz” ifadelerini kullandı .
İşler , ”Türkiye , Güvenli oteller sertifikası programıyla Avrupa’daki rakiplerinin önüne geçiyor .
Aşılama işlemindeki başarısı ile de güven sağlıyor .
Müthiş bir talep , müthiş bir ilgi var .
2021 , 2020’den daha iyi geçecek” dedi . ‘TALEPTE BÜYÜK ARTIŞ ÖNGÖRÜYORUZ’17 Mayıs tarihinin ortaya çıkması sonrası umutlarının arttığını belirten Güney Ege Turistik Otelciler ve İşletmeciler Başkanı Bülent Bülbüloğlu , “1 Haziran ve sonrası için büyük umut taşıyoruz .
Kararın yeni açıklanması sebebiyle önümüzdeki haftadan itibaren talepte büyük bir artış öngörüyoruz” derken “Mart ayının ortasından itibaren ise tam durum belli olur” şeklinde konuştu .
Özellikle Muğla , Aydın , İzmir ve Antalya'yı tercih eden İngiliz turistler , Türkiye’ye en çok gelen turistler sıralamasında yıllardır üst sıralarda bulunuyor .
2016 yılında 1,71 milyon İngiliz turist Türkiye’yi ziyaret ederken 2017’de 1,65 milyon , 2018’de 2,25 milyon İngiliz Türkiye’yi ziyaret etti .
2019 yılında ise bir önceki yıla göre İngiliz turist sayısı yüzde 13,6 artış göstererek 2,56 milyon İngiliz turist Türkiye’ye geldi .

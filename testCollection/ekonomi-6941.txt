Ulaştırma ve Altyapı Bakanı Adil Karaismailoğlu \ " Hızlı tren hattında Ankara - Sivas’ta sona geldik . Son ayarları yapıyoruz . Haziran ayı itibariyle projemizi tamamlayıp vatandaşımızın hizmetine sunacağız\ " dedi .
Bakan Karaismailoğlu , Ankara - Sivas YHT hattında test sürüşü gerçekleştirerek hızlı tren ile Ankara'dan Kırıkkale'nin Balışeyh ilçesindeki istasyona yolculuk yaptı .
Karaismailoğlu , burada basın mensuplarına açıklama yaptı .
Karaismailoğlu , hattın 393 kilometre uzunluğunda zor bir coğrafya üzerinde yapıldığını , 66 kilometre uzunluğunda 49 tünel , 53 adet viyadük , 217 alt ve üst geçit ile 61 adet köprü ve menfez inşa edildiğini söyledi .
Bugüne kadar 724 kilometre ray seriminin yapıldığını ve proje geneli alt yapı çalışmalarının yüzde 100'e yakınının tamamlandığını belirten Karaismailoğlu , \ " Ankara - Sivas YHT hattında artık son günleri yaşıyoruz , açılış için . Biz de bugün Ankara merkez tren garından trenimize binerek buraya kadar geldik . İnşallah son testlerimizi , ayarlarımızı yapıyoruz . Haziran ayı itibarıyla bütün vatandaşlarımızı Ankara - Sivas YHT hattı ile buluşturmuş olacağız\ " dedi . \ " BİNLERCE ARKADAŞIMIZLA BİRLİKTE ÇALIŞIYORUZ\ "
Karaismailoğlu , Ankara - Sivas YHT hattının önemli hatlardan olduğunu belirterek , \ " Ankara - Kırıkkale arasında eski hattı kullandık ; ama tünel imalatlarımız devam ediyor bu hatta . Çalışmaların büyük bir kısmı tamamlandı . Ama Kırıkkale'den sonra Sivas'a kadar 250 kilometre hızla aşıp Ankara'yı Sivas'a kavuşturmuş olacağız . Ankara ile Sivas değil sadece . Ankara , Kırıkkale , Yozgat ve Sivas'ı birbirine bağlıyoruz . Doğu bölgelerimizdeki vatandaşlarımızın tüm ihtiyaçlarını sağlamış olacağız . Vatandaşlarımızla buluşturmak için bu hattı , sabırsız bir şekilde binlerce arkadaşımızla birlikte çalışıyoruz . İnşallah Cumhurbaşkanımızın katılımıyla haziran ayında bu hattı vatandaşımızın hizmetine sunacağız . Güzergahımız üzerinde 8 istasyonumuz var . Sivaslı bir kardeşimiz Sivas'tan trene bindiğinde İstanbul Halkalı garına kadar hızlı trenle gitmiş olacak . Sivas ile Konya'yı da birbirine bağlamış olacağız inşallah\ " diye konuştu .
Bakan Karaismailoğlu , geçtiğimiz yıl başlayan pandemi kısıtlamaları nedeniyle ulaştırma alanında da zorlu süreçlerin yaşandığını anımsatarak , şöyle konuştu : \ " Çok zorlu süreçler geçirdik . İlk 3 ayda zorunlu kısıtlamalar oldu . Ulaştırmada büyük sıkıntılar yaşadık , ilk 3 ayda tamamen duran yolculuklar , özellikle havayolu ve tren yollarında . Daha sonra kontrollü normale dönüşler başladı ; ama tam 1 yıl geçmesine rağmen eski yolculuklarımıza daha ulaşamadık . İnşallah aşılama süreci olsun , vatandaşlarımızın kurallara riayet etmesiyle bu süreci en kısa sürede atlatmanın ümidi içindeyiz . Biz yolcularımızla , seyahatlerimizle varız . O yüzden özlemle 2019 yılındaki yolculuklarımızı kazanmak için canla başla çalışıyoruz . Tedbirlerimizi alıyoruz . Hareketlilik var ; ama beklediğimiz hareketlilik yok şu anda . Ama vatandaşlarımızın bütün ulaşım ihtiyaçlarını karşılamak için canla başla çalışıyoruz . \ "

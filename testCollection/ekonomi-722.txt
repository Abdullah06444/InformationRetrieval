Sahte saat bolluğu sonrası Instagram ve Facebook’ta sahte parfüm satışları için yüzlerce hesap açıldı .
Dövizdeki artış sonrası son dönemde orijinali 500 TL'den başlayan Chanel , Kenzo , Prada , Tom Ford ve Versace gibi markalar Instagram'daki aracılar tarafından 80-100 TL’ye satılarak vatandaş kandırılıyor .
14 Şubat’ta Sevgililer Günü’ne gerisayım sürerken Instagram ve Facebook sahte parfüm çarşısına döndü .
Gerçeği en az 500 lira olan Chanel’den Prada’ya , 212’den Versace’ye , DolceGabbana’dan Hermes’e kadar neredeyse tüm parfümler sosyal platformlarda sadece 80-100 liradan satılıyor .
İnsanların güvenini kazanmak için ise şişenin üzerine tester ( numune ) etiketi basılıyor .
TAKSİT KALKINCA UCUZA YÖNELİM ARTTIPosta'dan Murat Gülderen'in haberine göre parfümlerde taksitlerin kaldırılması da vatandaşın bu sitelere ilgisini hızla artırıyor .
Ancak çoğu vatandaş bu parfümlerin sahte olduğunu bilmeden satın alıyor .
Pazar yüzde 100 kayıt dışı olduğu için de burada dönen pazarın büyüklüğü net olarak bilinmiyor .
Ancak uzmanlar sahte parfüm pazarının orijinal pazardan daha büyük olduğuna dikkat çekiyor .
PİYASADAKİ BÜYÜKLÜK İŞTAH KABARTIYORTürkiye’de orijinal parfüm pazarının büyüklüğü 200 milyon dolar civarında .
Dünyadaki büyüklük ise 73 milyar dolar .
2024 yılında bu rakamın 92 milyar doları bulması bekleniyor .
Dünya genelinde bir parfüme harcanan kişi başı yıllık ücret ise 75 dolar .
Her yıl yaklaşık 100 koku ürünü piyasaya çıkıyor .
Ancak sosyal platformlardan parfüm alırken ürünü iyice incelemek gerekiyor .
İNTERNETTE SATILAN 3 PARFÜMDEN BİRİ SAHTESahte pazarında da orijinal pazarda da 18-64 yaş aralığındaki erkekler her yıl en azından bir koku satın alıyor .
Erkeklerin yüzde 23’ü düzenli olarak koku kullandığını söylüyor . tabii ki kadınlarda bu durum daha da farklı .
Her beş kadından dördü düzenli olarak parfüm kullanıyor .
Ancak istatistiklere göre internette satılan her 3 parfümün biri sahte .
SAHTE PARFÜM NASIL ANLAŞILIR ?
- Gerçek parfümlerin seri numarası hem kutusuna hem de şişesine işlenmiştir . seri numarası her ikisinde birden yazmayan ya da farklı numaralar yazan parfümler kesin sahtedir .
- Orijinal ve sahte parfüm arasında renk farkı vardır . ünlü markalar parfümlerinde çok fazla renklendirici kullanmaz .
- Parfümü beyaz bir peçeteye sıkın ve iz bırakıp bırakmadığını kontrol edin . sahte parfüm içerdiği renklendiriciler nedeniyle iz bırakacaktır .
- Parfüm gerçek fiyatının çok altında satılıyorsa da büyük ihtimalle sahtedir .
- Parfümü sıktığınızda kokusu kısa süre ( 1-2 saat ) içinde uçuyorsa ve ekşiyorsa o parfüm zaten sahtedir .
- Orijinal parfümlerin kutusu ve kapak simetriği kusursuz , yazıları parlaktır .
- Gerçek parfüm şişeleri , iyi korunması ve kırılmaması için ona özel olarak üretilmiş beyaz kartonların içinde gelir . karton kalitesizse ürün kesin sahtedir .
- Parfümü sıktığınızda içerdiği tüm kokuları anında alıyor ve algılayabiliyorsanız , o parfüm de sahtedir .
Orijinali farklı sürelerde kendini gösterir .
VİDEO : ORİJİNAL İLE SAHTE PARFÜMÜ AYIRT ETMENİN YOLLARI

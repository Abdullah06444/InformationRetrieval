SON DAKİKA HABERİ : Galatasaray ve Türk futbolunun unutulmaz isimlerinden Erhan Önal vefat etti .
Erhan Önal oyuncu Bige Önal'ın da babasıydı .
Son dakika haberi !
Galatasaray efsane oyuncu Erhan Önal'ın vefatını sosyal medyadan duyurdu .
Kulüp tarafından yapılan açıklamada , \ " 1985-1992 yılları arasında Galatasaray forması giyen , kulübümüzün 9304 sicil numaralı üyesi Erhan Önal’ın vefat haberini derin bir üzüntüyle öğrenmiş bulunmaktayız . Merhuma Allah’tan rahmet ; ailesi , yakınları , sevenleri ve camiamıza başsağlığı dileriz\ " ifadeleri yer aldı .
ERHAN ÖNAL KİMDİR ?
3 Eylül 1957’de Münih’te doğan Önal , Shwarz Weiss Münih’te futbola başladı .
1972’de Bayern Münih’e geçti , 1976’da A takımına yükselerek Bundesliga’da futbol oynayan ilk Türk oldu .
1978’de Belçika’nın Standard Liege takımına transfer oldu .
1982’nin Ocak ayında ise Ali Şen’li Fenerbahçe’nin flaş transferi oldu .
Ancak sadece 7 maç sonra bir Galatasaray mağlubiyetinin ardından kadro dışı kaldı .
Sezon sonunda da S. Liege’e geri döndü .
Erhan Önal’ın Galatasaray macerası ise 1985’te Derwall’in önderliğinde başladı .
Birbirinden başarılı 7 sezonda 2 lig , 2 de kupa şampiyonluğu yaşadı .
185 maçta 12 gol attı , 14 kez A milli oldu .
1988’de 3-0’ın rövanşında 5-0’lık Neuchatel zaferinde sahadaydı .
Değişik stili ve sakalları nedeniyle taraftar ve takım arkadaşları tarafından " Papaz " lakabıyla çağrıldı .
Önal , 1992’de futbolu bıraktı ve menajerlik yapmaya başladı .

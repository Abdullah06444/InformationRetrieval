HBO yapımı The Last of Us dizisinin başrolünde yer alacak ilk isim belli oldu . Oyunun merkezindeki iki ana karakterden biri olan Ellie’yi canlandırması için Game of Thrones ile çıkış yapan Bella Ramsey ile anlaşıldı .
HBO , geçtiğimiz yılın mart ayında son yılların en popüler video oyunlarından biri olan The Last of Us‘ı diziye uyarlamak için hazırlıkların başladığını duyurmuştu .
Kıyamet sonrası bir dünyada geçmesi sebebiyle oldukça dikkat çeken bir konuya sahip olan dizi , bu uyarlamanın Chernobyl dizisinin yaratıcısı Craig Mazin ve oyunun yaratıcılarından Neil Druckmann tarafından hazırlanacak olması sebebiyle oldukça merak ediliyordu .
Yapımın kamera önü ve arkasında yer alacak isimler yavaş yavaş belli olmaya başladı .
Dizinin ilk bölümünü yönetmesi için Beanpole ile adından söz ettiren Kantemir Balagov ile anlaşılmasının ardından , bugün de dizinin başrolünde yer alacak ilk isim belli oldu .
ELLİE'Yİ BELLA RAMSEY CANLANDIRACAKOyunun merkezindeki iki ana karakterden biri olan Ellie’yi canlandırması için Game of Thrones ile çıkış yapan Bella Ramsey ile anlaşıldı .
17 yaşındaki Ramsey , Game of Thrones dizisinde Lyanna Mormont karakterine hayat vererek dikkatleri üzerine çekmişti .
DİSTOPİK BİR EVRENDE GEÇİYORThe Last of Us , oyunseverleri ortaya çıkan bir salgın sonrası insanların mutasyon geçirerek yamyamlaşmış canavarlara dönüştüğü distopik bir geleceğe götürüyor .
Oyun , Ellie adında genç bir kızı hem insanlardan hem de bu canavarlardan koruyarak milislerin karargahına götürmesi istenen Joel’a odaklanıyor .
Haftalar önce ısırılmış olmasına rağmen dönüşüm geçirmemesiyle insanlık için umut olan Ellie ve Joel’un yolculukları beklenenden çok daha uzun sürerken , ikili arasında sürpriz bir baba - kız ilişkisi ortaya çıkmaya başlıyor .
MENAJERİMİ ARA 25. YENİ BÖLÜM FRAGMANI

Ziraat Türkiye Kupası'nda uzatmalara giden maçta Fenerbahçe'yi 2-1 yenen Medipol Başakşehir yarı finale yükseldi .
Fenerbahçe'de Lemos 45. dakikada kırmızı kartla oyun dışı kaldı .
Ziraat Türkiye Kupası'nda yarı finale yükselen ilk takım belli oldu .
Ülker Stadı'nda oynanan ve uzatmalara giden maçta Fenerbahçe'yi 2-1 mağlup eden Medipol Başakşehir adını son 4 takım arasına yazdırdı .
Medipol Başakşehir'in ilk golü 43. dakikada Junior Fernandes'ten geldi .
LEMOS KIRMIZI KART GÖRDÜMedipol Başakşehir'in golünden önce Deniz Türüç'e faul yapan Lemos'a hakem Fırat Aydınus , oyunun durmasının ardından sarı kart gösterdi .
Video Yardımcı Hakem ( VAR ) merkezinden gelen uyarı sonrası pozisyonu saha kenarına gelerek izleyen Fırat Aydınus , sarı kartı iptal edip Lemos'u kırmızı kartla oyundan ihraç etti .
Fenerbahçe bu gole 72. dakikada Enner Valencia'yla yanıt verdi .
Müsabakanın normal süresi 1-1'lik eşitlikle sona erdi ve uzatma devrelerine gidildi .
Başakşehir , 96. dakikada Gulbrandsen'le bir kez daha öne geçti .
Kalan sürede başka gol olmayınca mücadeleyi 2-1 kazanan Medipol Başakşehir , kupada yarı finale yükselen ilk takım oldu .

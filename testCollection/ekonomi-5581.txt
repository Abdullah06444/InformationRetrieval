İstanbul'da son bir yılda kira fiyatları yüzde 2,89 gerilerken , 100 metrekarelik bir daire için ortalama bin 600 lira kira ödeniyor .
Kentsel dönüşüm gibi faktörlerin de etkisiyle artan arz ve yabancı para kurundaki değişim kira değerlerini en fazla etkileyen faktörler arasında yer alıyor .
Peki İstanbul'da kiralık ev fiyatları nasıl değişti ?
İşte ilçe ilçe kiralar .
Gayrimenkul veri analizi platformu Endeksa'nın araştırmasına göre , şehirde en yüksek kira ortalaması 2 bin 700 lira ile Sarıyer'de , 2 bin 600 lira ile Beşiktaş ve Beyoğlu'nda görülürken , en düşük ortalama kira 900 lira ile Esenyurt , Sancaktepe ve Sultangazi'de ödeniyor .
Son bir yılda ortalama kira fiyatları en çok yüzde 10,55 ile Beykoz'da düşerken , onu yüzde 8,66 ile Sancaktepe , yüzde 5,71 ile Sultanbeyli takip etti .
Zeytinburnu yüzde 27,63 ortalamasıyla kira fiyat artışında başı çekerken , onu yüzde 13,92 ile Çatalca , yüzde 12,18 ile Başakşehir , yüzde 12,03 ile Şile izledi .
EN FAZLA EV ARANAN İL VE İLÇELERKentsel dönüşüm gibi faktörlerin de etkisiyle artan arz ve yabancı para kurundaki değişim kira değerlerini en fazla etkileyen faktörler arasında yer alıyor .
Önceden yabancı para biriminde yapılan kiralamaların , getirilen düzenlemelerle TL'ye dönüştürülmesi kira değerlerinin de gerilemesine neden oldu .
Buna göre , İstanbul'da son bir yılda kira fiyatları yüzde 2,89 gerilerken , İstanbullular 100 metrekarelik bir daire için ortalama bin 600 lira kira ödüyor .
EN YÜKSEK SARIYER , ŞİŞLİ VE BEYOĞLU'NDAİstanbul'da 100 metrekarelik bir daire için en yüksek kira ortalaması 2 bin 700 lira ile Sarıyer'de görülürken , onu 2 bin 600 lira ile Beşiktaş ve Beyoğlu takip ediyor .
Bu alanda ortalama 2 bin 200 lirayla Bakırköy dördüncü , 2 bin lirayla Şişli beşinci , bin 900 lirayla Kadıköy ve Zeytinburnu altıncı , bin 800 lirayla Adalar yedinci , bin 700 lirayla Eyüpsultan , Ataşehir ve Fatih sekizinci , bin 600 lirayla Üsküdar dokuzuncu , bin 500 lirayla Kağıthane ve Beykoz onuncu sırada yer alıyor .
Gaziosmanpaşa , Maltepe , Küçükçekmece ve Bağcılar'da ortalama ödenen kira bin 400 lira olarak görülürken , bu rakam Bahçelievler , Güngören ve Bayrampaşa'da bin 300 liraya düşüyor .
EN DÜŞÜK ORTALAMA ESENYURT , SANCAKTEPE VE SULTANGAZİ'DEİstanbul'da en düşük kirayı ortalama 900 lira ile Esenyurt , Sancaktepe ve Sultangazi'de oturanlar ödüyor .
Bu rakam Sultanbeyli , Tuzla , Pendik , Çekmeköy , Beylikdüzü ve Büyükçekmece'de bin liraya çıkıyor .
En düşük ortalama ödeme rakamında aylık bin 100 lirayla Esenler ve Avcılar üçüncü , bin 200 lirayla Kartal , Ümraniye ve Başakşehir dördüncü sırada yer alıyor .
İstanbul'un merkezinden uzak ilçelerinde ise fiyatlar ortalamanın altında kalıyor .
Söz konusu tutar Silivri ve Arnavutköy'de 800'e kadar gerilerken , Çatalca'da 900 liraya , Şile'de bin 200 liraya çıkıyor .
KİRALARDA EN YÜKSEK DÜŞÜŞ VE SANCAKTEPE'DEİstanbul genelinde son bir yılda kira fiyatları yüzde 2,89 gerilerken , en yüksek düşüş yüzde 10,55 Beykoz'da görüldü .
Beykoz'u bu alanda yüzde 8,66 ile Sancaktepe , yüzde 5,71 ile Sultanbeyli , yüzde 5,26 ile Eyüpsultan , yüzde 3,79 ile Ataşehir , yüzde 2,43 ile Tuzla , yüzde 2,02 ile Gaziosmanpaşa , yüzde 1,24 ile Maltepe , yüzde 1,04 ile Kartal takip etti .
Son bir yılda ortalama kira fiyatlarında düşüş görülen diğer ilçeler ise yüzde 0,98 ile Küçükçekmece , yüzde 0,48 ile Pendik oldu .
EN YÜKSEK ARTIŞ ZEYTİNBURNU'NDAOrtalama kira fiyatlarının söz konusu dönemde en yüksek arttığı ilçe yüzde 27,63 ile Zeytinburnu olurken , onu yüzde 13,92 ile Çatalca , yüzde 12,18 ile Başakşehir , yüzde 12,03 ile Şile takip etti .
En yüksek artış oranında Sarıyer yüzde 11,07 ile beşinci , Esenyurt yüzde 10,24 ile altıncı , Adalar yüzde 9,90 ile yedinci , Fatih yüzde 9,68 ile sekizinci , Avcılar yüzde 8,48 ile dokuzuncu , Büyükçekmece yüzde 7,81 ile onuncu sırada yer aldı .
Son bir yılda Beyoğlu'nda yüzde 2,59 , Bakırköy'de yüzde 3,51 , Güngören'de yüzde 4,50 , Silivri'de yüzde 4,98 , Bahçelievler'de yüzde 5,13 , Bağcılar'da yüzde 5,32 , Kağıthane'de yüzde 5,55 , Şişli'de yüzde 5,64 , Arnavutköy'de yüzde 6,49 , Bayrampaşa'da yüzde 6,78 , Beylikdüzü'nde yüzde 7,62 artış görüldü .
Kira fiyatlarında artış oranlarının sınırlı kaldığı ilçeler ise yüzde 0,27 ile Kadıköy , yüzde 0,71 ile Üsküdar , yüzde 0,75 ile Ümraniye , yüzde 1,08 ile Çekmeköy , yüzde 1,41 ile Sultangazi , yüzde 1,82 ile Beşiktaş , yüzde 1,92 ile Esenler oldu .
VİDEO : KONUTTA 2019 BEKLENTİLERİ

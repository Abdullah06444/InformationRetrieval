Fast food şirketi Kentucky Fried Chicken ( KFC ) corona virüs ( Covid - 19 ) salgını nedeniyle 64 yıllık sloganını değiştirme kararı aldı .
Şirket salgın döneminde ' parmaklarınızı yalatacak kadar lezzetli ' sloganını kullanmayacağını duyurdu .
İlk olarak Çin'in Wuhan kentine ortaya çıkan corona virüs ( Covid - 19 ) dünya genelinde 800 binin üzerinde kişinin hayatına mal oldu .
Uluslararası haber ajansı Reuters'ta yer alan habere göre , salgın Kentucky Fried Chicken'ın ( KFC ) reklam sloganını değiştirmesine yol açtı .
Şirket salgın döneminde hijyenin önemine dikkat çekmek adına 64 yıldır kullanılan ' parmaklarınızı yalatacak kadar lezzetli ' sloganını kullanmama kararı aldı .
Şirket İngiltere ve İrlanda'da yayınlanan yeni reklam filminde \ " Her zaman kullandığımız sloganı unutun . Şimdilik . \ " ifadelerine yer verildi .
ÇOK ELEŞTİRİ GELMİŞTİ KFC geçtiğimiz haftalarda yayınladığı reklamların pandemi döneminde hijyen standartlarını ihlal etmeye yönlendirdiği gerekçesi ile özellikle sosyal medyada bir hayli eleştirilmişti .
Söz konusu reklam filmi sadece İngiltere'de 150'nin üzerinde şikayete neden olmuştu .

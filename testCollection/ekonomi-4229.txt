Ocak ayında borsa planlarını alt üst eden GameStop'a yatırım yapan bir kişi servet kazandı .
Öğrenci Anubhav Guha , 500 dolar olarak yatırdığı parasını 200 bin dolardan fazla bir şekilde geri aldı .
ABD merkezli oyun şirketi GameStop hisselerindeki değişim uzun yıllar konuşulacak gibi duruyor .
Büyük yatırımcıya milyarlarca dolar kaybettiren GameStop hisseleri diğer yandan birçok küçük yatırımcıya ufak çaplı bir servet kazandırdı . Wall Street Journal gazetesi GameStop'tan para kazanan yatırımcılardan biriyle konuştu .
Massachusetts Institute of Technology'de mekanik mühendisliği öğrencisi olan Anubhav Guha ( 24 ) sadece 500 dolarla bir servet sahibi oldu .
Guha , 8 Ocak tarihinde Reddit'teki WallStreetBets forumunda gördüğü hisselerden satın aldı .
Ay sonuna doğru arkadaşların baskısıyla elindeki hisseleri satan Guha 203 bin 411 dolar kazandı .
Küçük yatırımcının , piyasaya karşı zaferi olarak da nitelendirilen borsa işlemleriyle Guha diğer bir ifadeyle yüzde 40 binden fazla kar etti .
Borsa yatırımcılığına geçen sene başladığını belirten MIT öğrencisi , elindeki 4 bin doların zaman içinde eriyerek 2 bin dolara düştüğünü söyledi .
Reddit'teki tartışmaları gördükten sonra 500 doları gözden çıkaran Guha hisseler daha yükselmeye başlamadan yatırımını yaptı .
2011 yılında ABD'deki gelir eşitsizliğine karşı başlatılan Occupy Wall Street hareketine katılmadığını belirten Guha , Reddit'teki yatırım hareketine ilişkin , \ " Kendimi büyük bir şeyin parçası gibi hissettim . En son kollektif bir hareketin birçok insanın finansal hayatını bu derecede değiştiren bir şeyi ne zaman gördüm hatırlamıyorum\ " dedi .
Her hafta düzenli olarak 3 kilogram tavukla beraber pirinç ve makarna yediğini belirten Guha , mutfaktan biriktirdiği parayla yatırım yaptığını söyledi .
Guha 27 Ocak tarihinde pozisyonlarını kapattıktan sonra GameStop hisseleri yüzde 75 değer kaybetti ancak halen başlangıç fiyatı olan 5 doların oldukça üzerinde .
Guha kazandığı parayla üniversiteyi bitireceğini söyledi .

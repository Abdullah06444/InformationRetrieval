Milli Eğitim Bakanlığı meslek eğitim merkezlerine gönderdiği yönerge ile ustalık ve kalfalık belgesi almış veya mesleki eğitim merkezinde okumaya devam eden fakat diploma programına dahil olmayan kişilerin telafi dersler ile ' meslek lisesi diploması ' sahibi olabileceğini duyurdu .
Binlerce ortaokul mezunu kalfalık ve ustalık belgesi sahibi olan vatandaşın beklediği karar çıktı .
Meslek eğitim merkezleri tarafından verilen lise diploması şartları daha da genişletildi .
Mesleki Eğitim Merkezinde okuyarak mezun olmuş , fakat diploma programında dahil olmayarak kalfalık ve ustalık belgesi almış kişiler artık telafi dersler ile lise diploması alabilecekler .
Bunun yanı sıra bu merkezlerde okuyan ve 11'inci , 12'inci sınıftaki diploma programına dahil olmayan öğrencilerde fark derslerini alarak meslek lisesi diploması almaya hak kazanacaklar .
Ayrıca dışarıdan ustalık kalfalık sınavına girmiş ortaokul veya imam hatip ortaokulu mezunu kişilerde diploma programına dahil olarak diploma alabileceklerdir . \ " DEVAMSIZLIK YAPMAYANLAR VE DERSLERDE BAŞARILI OLANLAR DİPLOMA ALACAKLAR\ "
Konu ile ilgili bir açıklamada bulunan Samsun Mesleki Eğitim Merkezi Müdürü Mustafa Şahin , \ " Mesleki Eğitim Merkezlerinde 9. ve 10. sınıftaki öğrencilerimize meslek lisesi diploma programı uygulanmaktadır . Bu öğrencilerimiz 4 yılı bitirdiklerinde kalfalık belgesi , ustalık belgesi aynı zamanda meslek lisesi diploması almaya hak kazandılar . Bu 2 yıldır uygulanan bir programdır . Buna ek olarak Milli Eğitim Bakanlığımızın yayınlandığı yönergeye göre artık okulumuzda okuyan 11. ve 12. sınıftaki diplomaya programına dahil olmayan öğrencilerimizde fark derslerini alarak meslek lisesi diplomasını almaya hak kazanacaklar . Bunun yanı sıra meslek eğitim merkezinde okuyarak mezun olmuş kalfalık ve ustalık belgesi alan kişiler okulun telafi programına dahil olarak diploma almaya hak kazanacaklardır . Ayrıca dışarıdan gelerek ortaokul mezunu olmuş , kalfalık ve ustalık belgesi almış kişilerde diploma programına dahil olarak diploma alabileceklerdir . Bunun en temel kuralı telafi eğitimlerine katılmaları gerekiyor . Bu telafi programları okulumuzca hazırlanarak Milli Eğitim Müdürlüğünün onayı alınacak . Eğitim - öğretim dönemi başlayana kadar kayıtlar yapılacaktır . Telafi programı 36 hafta boyunca sürecektir . Devamsızlık sorunu yaşamayanlar ve derslerden başarılı geçenler diploma almaya hak kazanacaktır\ " dedi .
İl Milli Eğitim Müdürü Coşkun Esen ise mesleki eğitim merkezlerinin eğitim sistemi içerisinde çok önemli bir yeri olduğuna dikkat çekerek , \ " Eğitim sistemimiz içerisinde mesleki eğitimin çok önemli bir yeri var . Bizler de örgün ve yaygın eğitim kapsamında mesleki eğitimin hak ettiği yeri bulması , meslek ve beceri konusunda donanımlı olması için elimizden gelen gayreti gösteriyoruz . Meslek eğitim merkezleri artık lise diploması veriyor . Milli Eğitim Bakanlığı tarafından gönderilen yönerge ile artık mesleki eğitim merkezlerinden lise diploması alma koşulları daha da genişletildi . Dersleri başarılı geçenler ve devamsızlık konusunda sıkıntı yaşamayanlar lise diploması alabilecek\ " diye konuştu .
Telafi programlarının detayları ise Samsun Mesleki Eğitim Merkezi tarafından yapılacak .

Altının gram fiyatı 416 liradan işlem görüyor .
Çeyrek altın 678 lira , Cumhuriyet altını 2.760 liradan satılıyor .
Çeyrek altın fiyatları bugün ne kadar oldu ?
26 Şubat 2021 anlık ve güncel çeyrek altın kuru fiyatları .
Altının gram fiyatı , güne düşüşle başlamasının ardından 416 liradan işlem görüyor .
Dün dolar kurundaki yükselişe paralel değer kazanan gram altın , günü bir önceki kapanışın yüzde 1 üzerinde 418,6 liradan tamamladı .
Gram altın , yeni güne değer kaybıyla başlamasının ardından saat 11.30 itibarıyla önceki kapanışın yüzde 0,7 altında 415,7 lirada dengelendi .
Aynı dakikalarda çeyrek altın 678 lira , Cumhuriyet altını da 2.760 liradan satılıyor .
Dün yüzde 1,8 değer kaybetmesinin ardından bugün de düşüşünü sürdüren altının ons fiyatı , şu dakikalarda önceki kapanışın yüzde 0,5 altında 1.761 dolar seviyesinden alıcı buluyor .
Analistler , enflasyonist baskıların yükseleceği ve bu paralelde ABD Merkez Bankası'nın faizleri öngörülenden daha erken artıracağı beklentileriyle tahvil piyasasından çıkışların hızlandığını belirterek , bu durumun oluşturduğu panik havasının küresel çapta hisse senedi ve döviz piyasalarına sıçradığını söyledi .
Tahvil faizlerindeki yükselişin altının ons fiyatını baskıladığını aktaran analistler , bugün ABD'de açıklanacak kişisel gelir ve harcama verileriyle tahvil piyasasının seyrinin izleneceğini kaydetti .
Analistler , teknik açıdan altının ons fiyatında 1.765 doların altında kalıcılık sağlanması halinde 1.730 doların destek olarak takip edileceğini söyledi .
KÜRESEL PİYASALARDA RÜZGAR NEDEN DÖNDÜ ?

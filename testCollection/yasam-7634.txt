Thrash Metal grubu Iced Earth’ün kurucusu ve gitaristi Jon Schaffer’in ABD'deki Kongre Binası'nı basan Donald Trump yanlıları arasında olduğu ortaya çıktı .
ABD’nin başkenti Washington DC’de önceki gün yaşanan olaylarda Donald Trump destekçileri polis barikatlarını aştıktan sonra parlamento binasını işgal etmişlerdi .
İşgalciler arasında Iced Earth grubunun kurucusu ve gitaristi Jon Schaeffer’in olduğu ortaya çıktı .
Jon Schaeffer'ın Kongre Binası'nı basan topluluğun içinde yer aldığı bir fotoğraf objektife yansıdı .
Columbia Bölgesi Metropolitan Polis Merkezi ( MPDC ) tarafından paylaşılan fotoğraflarda Schaffer toplumsal huzursuzlukla ilgili suçlarda şüpheliler arasında yer aldı .
Kasım ayında yapılan başkanlık seçimlerini kazanan Joe Biden’ın başkanlığını tescilleme amacıyla toplanan oturumu Trump destekçileri protesto etmişti .
Parlamento binasına zorla giren toplulukla güvenlik güçleri arasında yaşanan çatışmalar sırasında dört kişi hayatını kaybetmişti .
Schaffer ise olayları takip eden AFP muhabiri Roberto Schmidt tarafından göstericilerle beraber eylem sırasında fotoğraflandı . \ " SAĞCI YA DA SOLCU DEĞİLİM , AMERİKALIYIM\ "
Iced Earth’ün gitaristi ve söz yazarı Schaffer daha önce de Donald Trump’a destek için düzenlenen bir başka eylemde görüntülenmişti .
15 Kasım tarihinde gerçekleşen bir protesto sırasında Die Welt gazetesine ilginç açıklamalarda bulunmuştu .
Schaffer , \ " Eğer biri bize karşı şiddet kullanırsa biz de aynı şekilde karşılık veririz . Bunun olmasını istemeyiz ama hazırlıklıyız . ( Demokratlar ) Yenilecekler . Yanlış topluluğa çattılar\ " şeklinde konuşmuştu .
Eylül ayında ise Facebook’ta yaptığı canlı yayın sırasında Amerikan siyasal sistemine güvenmediğini dile getirmişti .
Yayın sırasında Schaffer , \ " Ben sağcı ya da solcu değilim . Ben Amerikalıyım , burası benim ülkem , burası yaşadığım yer . Hükümete güvenmiyorum . Temsilcilerin Demokrat ya da Cumhuriyetçi olması umrumda değil . Büyük resmi anlamaya çalışıyorum . Çok fazla araştırma yaptım . Düşüncelerimin arkasında duran biriyim ve gerçekten inanmadığım şeyleri söylemem . Umutlarınızı bir kişinin arkasına koyamazsınız . Sokakta olmalı ve baskı yapmalısınız . Eğer dikkatinizi vermezseniz özgürlüğünüzü elinizden alırlar\ " şeklinde konuşmuştu .
MPDC tarafından paylaşılan görseller nedeniyle şüpheliler arasında yer alan Schaffer ya da grubu Iced Earth tarafından konu ile ilgili henüz bir açıklama yapılmadı . \ " İÇİMİZDEKİ TERÖRİSTLER BAŞKENTİ BASTI\ "
Öte yandan Capitol Hill’de yaşanan işgal girişimi hakkında rock ve metal camiasından bazı müzisyenler sosyal medya aracılığıyla yaşananlar hakkında hoşnutsuzluklarını dile getiren paylaşımlar yaptılar .
Paul Stanley ( Kiss ) : Bunlar terörist .
Bu bir silahlı başkaldırı .
Olaylar direkt başkan ve bazı senatörler tarafından körüklendi .
Yaşanan olaylarla aralarına mesafe koyamazlar .
İsimlerini bilin .
Olaylar , onların aldatmasının sonucu .
Utanç verici .
Robb Flynn ( Machine Head ) : Bu olayları yapanların siyahi olduklarını hayal edin .
Mike Pence güvenli bir yere götürülmek zorunda kalırdı .
İçimizdeki teröristler az önce başkenti bastılar .
Göz yaşartıcı gaz nerede ?
Plastik mermiler nerede ?
Alex Skolnick ( Testament ) : Tamam , ABD başkenti karantinada .
Antifa’dan daha tehlikeli olduğu söylenen kızgın , anarşist güruh .
Bir İncil fotoğrafı operasyonu için Lafayette Meydanı otoritelerce acımasızca anında dağıtılmasına bu insanlar nasıl toplaştı ?
Ordu nerede ?
Ulusal muhafızlar nerede ?
Mike Portnoy ( Sons of Apollo / Metal Allegiance ) : Şu anda yaşananlar kesinlikle mide bulandırıcı ve itici .
Herkesin güvenliği için dua ediyorum .
Mark Morton ( Lamb of God ) : Richmond’da siyahilerin yaşam haklarını savunanlar Konfederasyon anıtlarına doğru yürürken , coplarla dövüldüler ve üzerlerine göz yaşartıcı gaz sıkıldı .
Bu elemanlarınsa kelimenin tam anlamıyla Capitol binasına tırmanmalarına izin veriliyor .

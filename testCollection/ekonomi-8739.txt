Aile , Çalışma ve Sosyal Hizmetler Bakanı Selçuk , 4'ü kanser olmak üzere 14 ilacın daha geri ödeme listesine alındığını açıkladı .
Bakan Selçuk , 30 Aralık 2020 tarihinde Resmi Gazete'de yayımlanarak yürürlüğe giren Sağlık Uygulama Tebliğine ( SUT ) ilişkin yeni düzenlemelerin Sosyal Güvenlik Kurumu resmi web sitesinde yer aldığını belirtti . “GERİ ÖDEME LİSTESİNDEKİ TOPLAM İLAÇ SAYISI 8920 OLDU”Geri ödeme listesinde yurt dışından temin edilen 375 , ülkemizde ruhsatlı 8545 ilacın bulunduğunu belirten Bakan Selçuk , “Sosyal Güvenlik Kurumumuzda bu eklemeyle birlikte bedeli ödenen yurtiçi ilaç sayısı 8545’e ulaştı” dedi .
Eklenen 14 yeni ilacın mevcut durumda yalnızca 8’inin eşdeğerinin bulunduğunu kaydeden Bakan Selçuk , “Bu ilaçların geri ödeme listesine ilavesiyle , kullanıldıkları tedaviler için yeni alternatifler ve erişim kolaylıkları doğdu” diye konuştu . “FETAL CERRAHİ İLE SPİNA BİFİDA ONARIMI” GERİ ÖDEME KAPSAMINA ALDIK\ " Bakan Selçuk , hamileliğin ilk ayında anne karnındaki bebeklerde oluşan ve halk arasında “Ayrık Omurga” hastalığı olarak bilinen , spina bifida tanılı bebeklere anne karnında müdahale edilerek bu hasarın giderilmesi amacı ile “Fetal Cerrahi ile Spina Bifida Onarımı” işleminin de SGK tarafından geri ödeme kapsamına alındığını belirtti . Spina Bifida’nın , ülkemizde doğan bebeklerde yılda , binde 3-4 oranında görüldüğüne dikkat çeken Bakan Selçuk şunları söyledi : “Fetal Cerrahi ile Spina Bifida Onarımı işlemi ile , özürlü çocuk sayısı ve özürlülük derecesinin azalması , beyincik sarkması / beyincik fıtığı veya chiari malformasyonun gerilemesi ile ameliyat ihtiyacının ortadan kalkması , doğumdan sonra yapılacak omurgaya , iskelet sisteminde gelişen diğer sorunlara yönelik ortopedik ameliyatlar ile özellikle mesaneye yönelik ameliyatların azalması , tekrarlayan şant operasyonarı ile şant enfeksiyonlarının önlenmesi , doğumdan sonraki fizik tedaviye yönelik giderlerin azalmasını bekliyoruz . ”Öte yandan , geri ödeme listesine alınan ilaçlardan 4 adedi kanser ilacı olup bunların 2 adedi yurt dışından tedarik edilmekte olan ürotelyal kanser tedavisinde kullanılan ilaç , 2 adedi akciğer kanserinin son evresinde kullanılan yenilikçi hedefe yönelik tedavi edici ilaç özelliği taşıyor . 1 adet vitiligo tedavisinde kullanılan ilaç ise yurtdışından tedarik edilmekte iken ülkemizde imal edilmek suretiyle ödemeye alınmakta . Diğerleri ise 5 adet hipertansiyon tedavisinde kullanılan ilaç , 2 adet öksürük tedavisinde kullanılan ilaç , 1 adet soğuk algınlığı tedavisinde kullanılan ve 1 adet radyoterapi alan kadınlarda kullanılan ilaçtan oluşmakta . Vatandaşların ilaçları Sosyal Güvenlik Kurumu ile sözleşmeli eczanelerden temin edebileceklerini belirten Bakan Selçuk , “İlaçların hastalarımıza şifa olmasını temenni eder , vatandaşlarımıza sağlıklı bir ömür dilerim” dedi . VİDEO : KANSER İLACI CORONA VİRÜSE ETKİ EDEBİLİR Mİ ?
- ARŞİV

En zengin 100 Türk’ün sıralandığı “Forbes 100\ " bu yıl 13’üncü defa yayımlandı . Rönesans Holding patronu Erman Ilıcak 4 milyar dolar servetiyle listeye ikinci sıradan girdi . Rönesans Holding’in patronu Erman Ilıcak yıllardır süren istikrarlı yükselişiyle servetini 4 milyar dolarda çıkardı . Forbes yayımladığı en zenginler listesine ikinci sıradan giren Erman Ilıcak , 4 milyar 800 milyonluk servetiyle listeye ilk sıradan giren Murat Ülker'i yakın takibe aldı . ERMAN ILICAK KİMDİR ? Erman Ilıcak 3 Ekim 1967’de Malatya’da dünyaya geldi . İlkokul , ortaokul ve lise eğitimini TED Ankara Koleji’nde tamamladıktan sonra Orta Doğu Teknik Üniversitesi ( ODTÜ ) İnşaat Mühendisliği bölümünden mezun oldu . İngilizce ve Rusça bilen Erman Ilıcak ENKA şirketinin Rusya operasyonlarında 1991 yılında mühendis olarak işe başladı . Viyana Ekonomi Üniversitesi ve Minnesota Üniversitesi’nin düzenlediği MBA programından 2002 yılında diploma aldı . Daha sonra da Paris’ de bulunan International School of Management’ın düzenlediği işletme doktorası programını 2011 yılında bitirdi . Erman Ilıcak , halen başkanlığını yapmakta olduğu Rönesans Holding’i 1993 yılında Rusya'da “ENKA” şirketinde çalışıyorken ayrılıp , St. Petersburg'da kurdu . 1993’te çalışanlarından biri kendisi , birisi muhasebeci , birisi tercüman olmak üzere St. Petersburg’da evleri boyamak için kurduğu , 5 kişinin çalıştığı şirketi bugün Rusya’nın en büyük ikinci yabancı müteahhitlik şirketi haline geldi . 2013 yılına gelindiğinde 2,5 milyar dolarlık servetiyle Forbes’in “En zengin Türk” sıralamasında 10’uncu sıradan yer aldı . Rönesans Holding ; Rusya , Türkiye , İsveç , İsviçre , Finlandiya , Almanya , Belarus , Kazakistan , Türkmenistan , Avusturya , Azerbaycan , Irak , Libya , Gabon , Nijerya , Suudi Arabistan ve Katar’da işler yapmaktadır . Rönesans İnşaat , başta alışveriş merkezi , ofis binaları , endüstriyel tesisler , üniversiteler ve havaalanları olmak üzere birçok projenin anahtar teslim müteahhitliğini yapıyor . Ayrıca Ekovitrin 2014 yılında \ "
Yılın İşadamı\ " olarak seçilen Erman Ilıcak , TED Üniversitesi Mütevelli Heyeti Üyesi ve TED Ankara Kolejliler Spor Kulübü'nin başkanıdır . TÜSİAD’a da üye olan Erman Ilıcak , evlidir ve 3 çocuğu vardır .

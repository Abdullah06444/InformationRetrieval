Dünya Sağlık Örgütü'nün yeni tip corona virüsü dünyaya duyurmasının üzerinden 1 yıl geçti .
87 milyondan fazla insan Covid - 19'a yakalanırken can kaybı 1.9 milyona yaklaştı .
Birçok şirket aşı geliştirdi ancak normalleşme sürecinin başlamasına daha çok var .
Hazırlayan : Ahmet Balahmet . bal@ntv.com.trTarihler 7 Ocak 2020’yi gösterdiğinde Dünya Sağlık Örgütü tüm dünyada yaşamı kökten değiştirecek bir hastalığa dair bulgularını paylaştı .
Aralık 2019’da Çin’de görülmeye başlanan gizemli hastalığın 2003 yılındaki SARS salgınıyla benzerlik taşıdığı ama yeni bir tür olduğu duyuruldu .
İlk olarak Çin’de ve çoğunlukla Hubei eyaletindeki 11 milyon nüfuslu Wuhan’la sınırlı gözüken hastalığın yaratacağı tehdit yeterince bilinmiyordu .
Salgının merkezi Çin’de bile vaka sayısı yüzleri geçmiyordu ve henüz hastalık nedeniyle hiç kimse ölmemişti .
İLK ÖLÜM 4 GÜN SONRAHastalığa ilk olarak 2019 - nCov adı verildi .
Tıpkı SARS gibi yeni tip corona virüs salgını da insanların solunum yollarını etkiliyordu .
Daha sonra hastalığın adı SARS - CoV - 2 ya da COrona VIrüs Disease - 19 ( COVID - 19 ) olarak değiştirildi .
DSÖ’nün 7 Ocak’taki yeni tür açıklamasınından dört gün sonra 11 Ocak’ta salgının merkezi Çin’de ilk ölüm gerçekleşti .
Bugün itibariyle DSÖ’nün açıklamasının üzerinden tam bir yıl geçti . Worldometers tarafından derlenen verilere göre corona virüs salgınında vaka sayısı 87 milyonu geçerken can kaybı da 1 milyon 880 binin üzerine çıktı .
Dünya genelinde 62 milyon hasta corona virüsü atlattı .
Halen 26 milyondan fazla aktif corona virüs vakası bulunuyor .
BAŞKA ÜLKELERE SIÇRADITarihler 13 Ocak’ı gösterdiğinde ise Covid - 19 ilk defa Çin dışında tespit edildi .
Tayland’da bir kadın hastada corona virüs teşhis edildiği bilgisi paylaşıldı .
21 Mart tarihinde ise salgının ABD’ye sıçradığı açıklandı .
Ocak sonuna doğru Wuhan’da hastanelere akınlar başlamıştı .
Kitlesel histerinin etkisinde kalan insanlar Wuhan sokaklarında ve hastanelerde yerlere yığılıyordu . Wuhan’da başlayan kitlesel korku kenti etkisi altına almıştı ancak Dünya halen Covid - 19’un yarattığı tehlikenin farkında değildi .
Öyle ki ABD Başkanı Donald Trump , 27 Ocak’ta yaptığı bir açıklamasında " Çin ile söz konusu virüsle ilgili olarak çok yakın irtibat halindeyiz . Çin'e ve Devlet Başkanı Şi'ye gerekli olabilecek her türlü yardımı önerdik . Bu konudaki uzmanlarımız çok iyidir " ifadelerini kullanmıştı .
Aradan geçen bir yıllık sürede ABD 22 milyona yakın vaka ve 365 binden fazla can kaybıyla pandemiden en çok etkilenen ülke konumunda .
COVID - 19 PANDEMİ OLDUDSÖ 30 Ocak’ta salgın nedeniyle küresel acil durum ilan etti .
Aynı dönemde Avrupa ülkeleri de sırayla yeni tip corona virüs vakalarının görüldüğüne dair açıklamalar yaptı .
Dünya Sağlık Örgütü 28 Şubat’ta ise küresel risk seviyesini " yüksekten " " çok yükseğe " çıkarttı .
DSÖ , 11 Mart’ta ise yeni tip corona virüsü pandemi ilan etti .
Böylece Çin’de başlayan Covid - 19\ " küresel salgın\ " statüsü kazandı .
TÜRKİYE’DE İLK VAKATürkiye Sağlık Bakanlığı , 11 Mart tarihinde yeni tip corona virüs vakasının ilk kez tespit edildiğini açıkladı .
Sağlık Bakanı Fahrettin Koca , 18 Mart tarihinde " Corona virüsle mücadelemizde bugün ilk kez bir hastamı kaybettim " ifadeleriyle Türkiye’de ilk can kaybının yaşandığı bilgisini paylaştı .
Ancak daha sonra 15 Mart tarihinde hayatını kaybeden Eski Kara Kuvvetleri Komutanı Aytaç Yalman’ın ölüm sebebinin de corona virüs olduğu açıklandı .
Salgınla beraber 60 milyon insanın yaşadığı Hubei eyaletini kapatan Çin ise mart ortasında salgında vaka sayılarının sıfıra indiğini duyurdu .
Pekin yönetimi başta Wuhan olmak üzere bütün ülkeyi karantina altına aldı .
ÖNCE AVRUPA SONRA ABD’DE SALGINÇin dışında corona virüsten ilk etkilenen ülke İran oldu .
Ülkenin dini merkezi Kum’da ortaya çıkan corona virüs kümeleri kısa sürede başkent Tahran dahil birçok yere yayıldı .
İran’dan sonra dünya gündemine başta İtalya olmak üzere diğer Avrupa ülkeleri oturdu .
Son verilere göre en çok can kaybının görüldüğü 10 ülkeden dördü Avrupa’da bulunuyor .
Rusya da dahil edildiğinde kıta genelinde toplam can kaybı 570 bine yaklaştı .
Ancak dünya genelinde hiçbir ülke Amerika Birleşik Devletleri kadar Covid - 19 salgınından etkilenmedi .
ABD Başkanı Donald Trump’ın da hastalığa yakalandığı ülkede 22 milyona yakın vaka tespit edilirken 370 bine yakın insan öldü .
ABD’de yaşayan her 1 milyon kişiden 65 bini başka bir ifadeyle nüfusun yüzde 6.5’i corona virüse yakalandı .
Yine her bir milyon kişiden 1100’ü Covid - 19’dan öldü .
Dünya genelinde Mart , Nisan ve Mayıs aylarında artan ölüm oranları yaz aylarında yavaşladı ancak Ekim ayıyla beraber hem vaka hem ölüm sayıları artış gösterdi .
Uzmanlar ikinci dalganın sonuna yaklaşıldığını ifade etse de tehlikenin halen geçmediğini belirtiyor .
Nitekim halen Almanya ve İngiltere başta olmak üzere birçok ülkede yeniden başlatılan karantina uygulamaları en az Ocak sonuna kadar devam edecek .
AŞI BULUNDU AMA TEHLİKE GEÇMEDİCorona virüs salgınıyla beraber dünyanın dört bir yanında binlerce bilim insanı Covid - 19’a çare olacak aşıyı geliştirmek için çalışmalara başladı .
Uzmanlara göre normal aşı çalışmaları yıllarca sürerken Covid - 19 aşısı bir yıldan kısa bir sürede geliştirildi .
Aşıyı ilk olarak Türkiye asıllı iki bilim insanı Özlem Türeci ve Uğur Şahin’in Almanya merkezli şirketi BioNTech geliştirdi .
ABD’li ilaç devinin ortak olduğu BioNTech aşısının yüzde 95 oranında etkili olduğu 18 Kasım tarihinde duyuruldu .
Pfizer – BioNTech aşısı 2 Aralık’ta İngiltere İlaç ve Sağlık Ürünleri Düzenleme Kurumunu’ndan aldığı onayla tescillenen ilk Covid - 19 aşısı oldu .
Aşının ilk dozu ise 8 Aralık’ta 91 yaşındaki Margaret Keenan’a yapıldı .
Böylece klinik denemelerin dışında ilk kez bir kişiye Covid - 19 aşısı yapılmış oldu .
Daha sonra AstraZeneca ve Oxford Üniversitesi’nin geliştirdiği aşının da başarılı olduğu açıklandı .
Moderna da aşı geliştiren şirketler arasına katıldı .
RUSYA VE ÇİN AŞILARIRusya , Sputnik V adını verdiği aşının etkili olduğunu yaz aylarında duyurmuştu .
Ancak Moskova hükümetinin başarı oranını açıkladığı tarihlerde Sputnik V’nin üçüncü faz denemeleri tamamlanmamıştı .
Rusya da 15 Aralık tarihinde ülke genelinde aşılama çalışmalarının başladığını açıklamıştı .
COVID - 19 DÜNYAYA BÖYLE YAYILDICovid - 19’a karşı aşı geliştiren bir diğer ülke ise Çin .
Türkiye de Çinli Sinovac şirketinin geliştirdiği CoronaVac aşısını kullanacağını duyurdu .
Sağlık Bakanlığı aşının Türkiye’ye geldiğini duyurdu ancak henüz inceleme aşaması bitmediği için aşı uygulaması başlamadı .
Aşıların bulunmasıyla dünyanın problemleri de sonlanmadı .
Dünya genelinde 7 milyardan fazla insan yaşıyor .
Geliştirilen aşıların iki doz halinde uygulanması gerekiyor .
Bu da en az 14 milyar dozluk bir talep anlamına geliyor .
Dünya genelindeki aşı şirketleri böyle bir talebi karşılayabilecek kapasiteye sahip değil .
Bu nedenle Covid - 19 aşıları için öncelik sırası belirlendi .
Her ülke için öncelik sırası kriterleri değişse de yaşlılar ve kronik hastalığı bulunanların en büyük risk grubu olduğuna dair bir konsensus oluşmuş durumda .
ZENGİNLER AŞILARI İSTİFLEDİÖte yandan gelişmiş zengin ülkeler geliştirilen aşılar için Mayıs 2020’den itibaren milyonlarca dozluk siparişler vermeye başlamıştı .
Halkın Aşı Birliği ( People's Vaccine Alliance ) tarafından yapılan açıklamaya göre aşıların yüzde 53’ü dünya nüfusunun yüzde 14’ünü oluşturan zengin ülkeler tarafından alındı .
Kanada kişi başına 5 doz aşıyla nüfusa oranla en fazla aşı alan ülke konumunda .
Bu sayılar fakir ülkelerin aşıya çok daha geç ulaşacağına işaret ediyor .
British Medical Journal dergisinde sonuçları yayımlanan bir araştırmaya göre dünya nüfusunun en az beşte birinin 2022 yılına kadar corona virüs aşısına erişimi olmayacak .
Af Örgütü , Oxfam , Frontline AIDS ve Küresel Adalet Şimdi tarafından oluşuturulan Halkın Aşı Birliği aynı zamanda madalyonun öteki yüzünü de açıkladı .
Birliğin duyurusuna göre düşük gelirli 70 ülkede nüfusun sadece yüzde 10'u aşı yaptırabilecek .

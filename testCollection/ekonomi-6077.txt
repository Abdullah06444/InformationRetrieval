Unutulmaya yüz tutan kamerasız ve tuşlu telefonlara olan talep son yıllara oranla zirve yaparken , ikinci el telefon satışı yapan dükkânlarda eski telefon stokları tükenmenin eşiğine geldi .
Teknolojinin gelişmesiyle birlikte halk arasında “Yaşlı telefonu” olarak bilinen kamerasız ve tuşlu telefonlara olan rağbet azaldı .
Genellikle akıllı telefonları tercih eden vatandaşlar eski modelleri rafa kaldırarak kenara attı .
Genelkurmay Başkanlığı tarafından ilan edilen askeriyede kısmen telefon kullanımına izin kararının ardından , bu özellikleri karşılayan eski telefonlara olan talep zirve yaptı .
Telefoncularda bulunan kamerasız telefon stokları erimeye başlarken , bu durumun ardından fiyatlarda da artış yaşandı .
Kısa zaman önce 50-100 liraya alıcı bulamayan tuşlu telefonlar , şimdilerde 250-300 lira arasında satılıyor . “BUNU KARŞILAYABİLECEK BİR STOK YOK”Tuşlu telefonların genellikle yaşlı vatandaşlar tarafından kullanımı kolay olduğu için tercih edildiğini belirten ikinci el telefon satıcısı Korkmaz Sönmez , askeriyede alınan kararın ardından piyasadaki stokların azalmaya başladığını söyledi .
Üretimin olmaması nedeniyle fiyatlarda da artış yaşandığını ifade eden Sönmez , “Tuşlu telefonlar genellikle yaşlı kesim tarafından daha kolay olduğu için kullanılıyor .
Son birkaç yıl içerisinde askeriye tarafından insanların iletişim sağlayabilmesi için bunlara bir serbestlik tanındı .
Buna göre kamerasız tuşlu telefonlar askeriyede kullanılabilir .
Bu sebeple de tuşlu telefonlara talep arttı .
Erkekler akıllı telefonları olmasına rağmen artık askere giderken tuşlu telefon almak istiyor .
Şu anda piyasada kullanımı çok olmadığı için sayıları da azaldı .
Üretiminin de oldukça azalması ve talebin artması nedeniyle hem fiyatlar arttı hem de sayı azaldı .
Daha önceleri 50-100 liraya satılamayan tuşlu telefonlar şu anda 250-300 liraya bile satılıyor .
Düzenli olarak binlerce genç askere alınıyor .
Gençler artık akıllı telefon kullanıyor .
Bunlar da askere gittiklerinde iletişim yakınlarıyla iletişim kurabilmek için mecburen tuşlu telefonlara yöneliyorlar .
Talep gerçekten çok fazla , önceden günde 1 tuşlu telefon satılıyorsa şimdi 10 tane satılıyor .
Bunu karşılayabilecek bir stok da yok” şeklinde konuştu .
ARŞİV : TELEFON BAĞIMLILIĞI UYUŞTURUCU GİBİ

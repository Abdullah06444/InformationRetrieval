Twitter CEO'su Jack Dorsey'in ilk tweet'i açık artırmada 2,5 milyon dolara satıldı .
Alıcının Malezya'da yaşayan Türk asıllı Cryptoland'in ve Bridge Oracle'ın CEO'su Sina Estavi olduğu ortaya çıktı .
İnternet dünyası haftasonu bir tarihi olaya daha tanıklık etti .
Tamamen dijital bir ' varlık ' , yine tamamen dijital bir para birimiyle açık artırmaya açıldı .
Bu varlık , Twitter CEO'su Jack Dorsey'in 2006 yılında kendi platformunda paylaştığı ilk tweet'iydi .
Tweet satışa çıkar çıkmaz yüz binlerce dolarlık tekliflerle karşılaştı . Webtekno'da yer alan bilgilere göre Değiştirilemez Token ( NFT ) haline getirilen tweet , Valuables BY Cent üzerinde satışa çıktığı gün satıldı .
Açık artırma sürecinde en yüksek teklif verenler arasında bir savaş görülürken tweet'e gelen son teklif 2,5 milyon dolar oldu .
Adı ilk etapta açıklanmayan alıcı , Jack Dorsey'in tweet'ini satın alan kişi de belli oldu .
Jack Dorsey'in 15 yıl önce paylaştığı o tweet , kripto para alım ve satım platformu Cryptoland'in ve Malezya merkezli Bridge Oracle'ın CEO'su Sina Estavi tarafından 2,5 milyon dolar karşılığında satın alındı .
Tweet'i satın alan kişinin belli olmasıyla birlikte ilginç bir gerçek de ortaya çıktı .
Twitter'da açık artırma sırasında kendi teklifini duyuran Sina Estavi , haliyle profiline yüzlerce ziyaret aldı .
Profilini ziyaret eden kullanıcıların gözüne takılan bir şeyse kendisinin paylaştığı Türkçe tweet'ler oldu .
Bir Twitter kullanıcısının bu durumu \ " Baba sen Türkçe'yi nasıl söktün ? \ " sorusuyla ortaya koyması , Estavi tarafından yanıtsız kalmadı .
Sina Estavi , soruyu soran Twitter kullanıcısına \ " Aslen Türk'üm . \ " yanıtını verdi .
Sina Estavi , yaptığı satın alımla birlikte tweet'in meta verilerini ve dijital imzalı bir sertifikasını elde edecek .
Tweet , bugüne kadar satılan en pahalı tweet olarak tarihe geçti .

EPDK , akaryakıtta tavan fiyat kararı aldı .
Türkiye'nin tüm illerinde akaryakıt satışlarında uygulanacak tavan fiyatlar EPDK tarafından belirlenecek . EPDK Başkanı Mustafa Yılmaz , \ " Tüketicilerimizi , sektörümüzün sürdürülebilir ve rekabetçi yapısını korumak için akaryakıtta tavan fiyat kararı aldık . Akaryakıt fiyatlarında 17-20 kuruş indirim olacak , kimse tavan fiyattan bir kuruş pahalı satamayacak\ " dedi . EPGİS Başkanı Fesih Aktaş ise kararı mahkemeye götüreceklerini ifade etti .
Enerji Piyasası Düzenleme Kurumu ( EPDK ) akaryakıt fiyatlarında tavan fiyat uygulama kararı aldı .
Bu geceden itibaren yürürlüğe girecek ve 2 ay geçerli olacak tavan fiyat uygulaması kapsamında akaryakıt fiyatlarında 17 ila 20 kuruş indirim gerçekleşecek .
EPDK'den yapılan açıklamaya göre , akaryakıt fiyatlarında gizli zam yaptığı tespit edilen dağıtım şirketleri hakkında başlatılan incelemenin ardından bugün olağanüstü kurul toplantısı gerçekleştirildi .
Toplantıda , tüketicileri korumak , sektörün sürdürülebilir ve rekabetçi yapısını devam ettirebilmek , ortaya çıkan \ " kar oyunlarının\ " tekrarlanmaması amacıyla tavan fiyat uygulanması kararı alındı .
Bu kapsamda , Türkiye'nin tüm illerinde uygulanacak tavan fiyatlar EPDK tarafından belirlenecek .
Tavan fiyat kararına göre , İstanbul Avrupa Yakası'nda benzinin litre fiyatı en yüksek 7,07 lira , motorinin litre fiyatı 6,43 lira olacak .
Anadolu Yakası'nda benzinin litresi en yüksek 7,08 liradan , motorinin ise 6,44 liradan satılacak .
Ankara'da benzinin litresi en yüksek 7,13 lira , motorinin litresi de 6,49 lira olacak .
İzmir'de benzinin litresi en yüksek 7,16 lira , motorinin litresi ise 6,52 liradan satılacak .
Üç il için tavan fiyatlar şu şekilde ; UYGULAMA 2 AY GEÇERLİ OLACAK Bu geceden itibaren yürürlüğe girecek tavan fiyat uygulaması kapsamında il bazında fiyatlar kurumun resmi internet sitesinde yayımlanacak .
Tavan fiyat uygulaması 2 ay geçerli olacak .
Bu fiyatlardan daha yüksek meblağlarda satış yapan şirketler hakkında soruşturma başlatılarak gerekli idari yaptırımlar uygulanacak . \ " TAVAN FİYATTAN DAHA AŞAĞI RAKAMLARDA SATIŞ BEKLİYORUZ\ "
Açıklamada , değerlendirmelerine yer verilen EPDK Başkanı Mustafa Yılmaz , daha önce uyarılara rağmen bazı sektör oyuncularının gereken adımları atmadığını belirterek , \ " Devletimiz , eşel mobil sistemiyle üzerine düşeni yaptı ancak ne yazık ki bazı şirketler kar oyunlarıyla bu uygulamayı suiistimal etti . Yaptığımız incelemeler neticesinde tüketicimiz ve sektörümüz için en doğru kararı verdik\ " ifadelerini kullandı .
Bugün olağanüstü kurul toplantısı gerçekleştirdiklerini aktaran Yılmaz , \ " Tüketicilerimizi , sektörümüzün sürdürülebilir ve rekabetçi yapısını korumak için akaryakıtta tavan fiyat kararı aldık . Kararımızın ardından tavan fiyattan daha aşağı rakamlarda akaryakıt satışı , daha fazla fiyat rekabeti bekliyoruz . Fiyatlarda 17 ila 20 kuruşluk indirimler olacak . Ancak kimse tavan fiyattan bir kuruş pahalı satamayacak\ " değerlendirmesinde bulundu .
Yılmaz , enerji piyasalarında serbestliğe büyük önem verdiklerini ancak tüketicilerin mağdur edilmesine müsaade etmeyeceklerini vurgulayarak , şunları kaydetti : \ " Toptan ve otomasyon satışlarındaki indirimlerin pazarlık gücü olmayan istasyon müşterilerinin üzerine zam olarak yüklenmesini izin vermeyiz . Tüketici grupları arasında çapraz sübvansiyona , serbest piyasanın yapısını bozacak manipülasyonlara da asla kayıtsız kalamayız . Piyasalarımızın sağlıklı işleyişi için kanunla verilmiş yetkilerimizi kullanmaktan çekinmedik , çekinmeyiz . Umuyorum bu kararımız bütün sektör oyuncuları tarafından iyi anlaşılır , gereken mesaj alınır , fiyatlar konusunda gereken hassasiyet gösterilir . \ "
EPDK , daha önce 2009 , 2014 ve 2015 yıllarında olmak üzere üç defa tavan fiyat uygulamasına gitmişti .
EPGİS : KARARI MAHKEMEYE GÖTÜRECEĞİZKararla ilgili konuşan EPGİS Başkanı Fesih Aktaş , kararı mahkemeye götüreceklerini belirtti .
Aktaş , kararın haksız olduğunu belirtirken müdahale edilen rakamın bayi kârı olduğunu , burada da zaten üst sınır olduğunu belirtti .
Akaryakıt bayilerinin kârlılığına üst sınır getirildiğini vurgulayan Aktaş kararın kaçakçılığa yönlendireceğini de belirtti .
Bloomberg HT'ye açıklamalarda bulunan ve kaçakçılığın Türkiye ekonomisine 27 milyar TL maliyet getirdiğini belirten Aktaş , \ " Sayın EPDK Başkanı bu rakamdan haberdar mı acaba ? Sanmıyorum , zira haberi olsa böyle bir karar almazdı\ " diye konuştu .

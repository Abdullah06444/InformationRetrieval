ABD'nin yeni Hazine Bakanı olması beklenen Janet Yellen , Senato'da konuşma yaptı .
Yellen , \ " Ekonomiyi yeniden inşa etmeliyiz\ " dedi ve daha fazla mali destek vurgusu yaptı .
ABD'nin zayıf kur hedeflememesi gerektiğini söyleyen Yellen , düşük faiz oranının ise uzun bir süre devam edeceğini dile getirdi .
Kripto paralara da değinen Yellen , bu paraların terörün finansmanı ve kara para aklama açısından endişe kaynağı olduğunu aktardı .
Ülkenin ilk kadın hazine bakanı olmaya hazırlanan Eski Fed Başkanı Yellen , Senatonun Finans Komitesi'nde yaptığı konuşmada , yeni tip corona virüs ( Covid - 19 ) salgınının ekonomik etkilerine karşı daha fazla önlem alınmaması halinde daha uzun ve acı verici resesyon riskiyle karşı karşıya olunduğunu söyledi .
Gelecek aylarda aşı dağıtımı , okulların yeniden açılması ve istihdamın korunması için daha fazla yardıma ihtiyaç olacağını vurgulayan Yellen , \ " Ne Başkan ne de ben , ülkenin borç yükünü değerlendirmeden bu destek paketini önerdik . Ancak şimdi tarihi düşük seviyelerdeki faiz oranlarıyla yapabileceğimiz en akıllıca şey büyük oynamak\ " dedi .
Yellen söz konusu desteğin faydalarının maliyetlerinden çok daha ağır basacağına inandığına işaret ederek , \ " Amerikalıların bu salgının son aylarına kadar dayanmalarına yardımcı olmak , insanlar işlerine geri dönerken onları güvende tutmak . Bu bizim ilk görevimiz\ " diye konuştu . \ " EKONOMİMİZİ YENİDEN İNŞA ETMELİYİZ\ "
Uzun vadeli projelerinden de bahseden Yellen , \ " Ekonomimizi , daha fazla insan için daha fazla refah yaratacak ve Amerikalı işçilerin giderek daha rekabetçi hale gelen küresel ekonomide rekabet edebilmelerini sağlayacak şekilde yeniden inşa etmeliyiz\ " dedi .
Yellen , \ " Hazine Bakanı olarak onaylanırsam kentlerde ve kırsal bölgelerde yaşayan Amerikan işçilerinin ihtiyaçlarına ve iyi işler ile iyi ücretler sunan rekabetçi bir ekonomiye sahip olmaya odaklanacağım\ " ifadesini kullandı .
İlk günden itibaren Amerikan işçileri ve küçük işletmelere destek sağlayacağını vurgulayan Yellen , \ " Zaman içinde ikinci destek paketi için çalışmaya odaklanacağım . Bu karanlık zamanları atlatmamız gerektiğini düşünüyorum\ " dedi .
Yellen üretken ve rekabetçi bir ekonomiye sahip olabilmek için altyapı , AR - GE ve eğitime yatırım yapılması gerektiğinin altını çizerek , \ " Odak noktamız Wall Street değil ana cadde olmalı\ " değerlendirmesinde bulundu . \ " ABD ZAYIF KUR HEDEFLEMEMELİ\ "
ABD'nin rekabet avantajı kazanmak için zayıf kur hedeflememesi ve diğer ülkelerin de bunu yapmasına engel olması gerektiğini aktaran Yellen , \ " Para birimlerinin değeri piyasalar tarafından belirlenmeli . \ " değerlendirmesinde bulundu .
Yellen yabancı ülkelerin para birimlerini manipüle etme çabalarının \ " Kabul edilemez\ " olduğunu dile getirdi .
Vergileri artırmaktan ziyade Amerikan ailelerini hızlı bir şekilde rahatlatmaya odaklandıklarını da belirten Yellen , Biden'ın kurumlar vergisini 2017 öncesi seviyeye çıkarmayı önermediğini aktardı .
Yellen , odak noktasının ekonomiyi tekrar ayağa kaldırmak olacağını vurgulayarak uzun vadede mali sürdürülebilirliğin zorluklarını ele alacağını ifade etti .
Düşük faiz oranlarının uzun bir süre devam edeceğine inandığını vurgulayan Yellen , Covid - 19 aşısının ekonominin tam anlamıyla açılmasına yetecek kadar yaygınlaşmasına kadar gelecek ayların zorlu olacağını dile getirdi .
Ayrıca Yellen , kripto paraların terörün finansmanı ve kara para aklama açısından endişe kaynağı olduğunu aktardı .
VİDEO : BİTCOİN'DE REKORUN DEVAMI GELİR Mİ ?
- ARŞİV

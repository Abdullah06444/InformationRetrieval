ABD Merkez Bankası Başkanı Jerome Powell , katıldığı bir panelde merkezi dijital paralarda ABD Kongresi'nin onayı olmadan hareket etmeyeceklerini belirtti .
Fed Başkanı Jerome Powell , Uluslararası Takas ve Ödemeler Bankası ( BIS ) tarafından düzenlenen etkinlikte dijital para birimlerini ele aldı .
Powell konuşmasında , Fed'in merkezi dijital para birimi projesiyle ilgili karar aşamasında olmadığını söyledi . \ " Dijital bir doların muhtemelen büyük sonuçları olur\ " diyen Powell , merkezi dijital paralarda Fed'in öncü olması gerekmediğini belirtti .
' ' ACELEMİZ YOK ' ' Doların dünyanın rezerv para birimi olması nedeniyle teknolojik zorlukları anlamada en ileri düzeyde olma yükümlülüklerinin olduğunu vurgulayan Powell , merkez bankası dijital para birimini çıkarmanın maliyetleri ve faydalarını araştırdıklarını söyledi .
Powell , \ " Bu noktada bir karar verme aşamasında değiliz . Teknolojisiyle ilgili denemeler yapıyoruz , politikaları tartışıyoruz . Dünyanın temel rezerv para birimi olduğumuz için bu projede acele etmemize ve piyasada ilk olmamıza gerek yok . \ " dedi .
Merkezi dijital paraların çeşitli faydalar sunduğunu fakat önemli bir risk de barındırdığını dile getiren Powell , ABD Kongresi'nin onayı olmadan merkezi dijital para projesinde ilerlemeyeceklerini ifade etti .
Powell , kripto varlıkların yüksek derecede volatil ve spekülatif olduğuna da değindi .

Vakıfbank , başta imalatçı ve ihracatçı firmalar olmak üzere işletmelerin kullanımına sunulacak yeni kredi paketini duyurdu .
Paket 2 milyar dolar ve 25 milyar TL olmak üzere toplam 40 milyar TL büyüklüğünde olacak .
VakıfBank , yerli üretimi desteklemek ve istihdamı korumak amacıyla başta imalat sanayiinde faaliyet gösteren firmalar ile ihracatçı firmalara yönelik olmak üzere yeni bir kredi paketini kullanıma sunuyor .
VakıfBank’ın yeni ürünü ile ilgili açıklamalarda bulunan VakıfBank Genel Müdürü Abdi Serdar Üstünsalih , “Bankamız , geçmişte olduğu gibi bugünde değer üreten her kesimin yanındadır .
Ülkesine inanan , yerli üretimden vazgeçmeyen , ihracat hedeflerine katkı sağlayan firmalarımız bizler için özel bir önem taşıyor .
Özellikle pandemi sürecinde üretime devam etmiş , tüm zorluklara rağmen istihdamdan vazgeçmemiş işletmelerimizin her daim yanında olduk , olmaya da devam edeceğiz .
Bu yeni kredi paketimizle de imalatçılarımıza da ihracatçılarımıza da omuz vermeyi amaçlıyoruz .
Firmalarımız üretimlerine de yatırımlarına da faizlerin düşmesini bekleyerek ara vermesin ülkemiz zaman kaybetmesin istiyoruz” dedi .
KREDİ PAKETİNİN AYRINTILARIÜstünsalih , yeni kredi paketinin TCMB politika faizine endeksli olarak kullandırılacağını ve TCMB politika faizi düştükçe , kredi faiz oranının da düşeceğini belirtti .
Üstünsalih , kredinin bu yönüyle sektörde bir ilk olduğuna dikkat çekerek , sözlerini şöyle sürdürdü : “Başta İmalatçı ve ihracatçı firmalarımız olmak üzere işletmelerin kullanımına sunacağımız yeni kredi paketimiz , 2 milyar dolar ve 25 milyar TL olmak üzere toplam 40 milyar TL büyüklüğünde olacak .
TCMB politika faizine endeksli kredimizin başlangıç faiz oranını yıllık yüzde 17,75 olarak belirledik .
Paketimiz 12 aydan başlayarak 72 aya kadar vadeler içermekle birlikte firmalarımızın ihtiyaçları ve nakit akışına göre 1 yıla kadar ödemesiz dönem uygulanabilecek Yine Bankamız tarafından sektörde bir ilk olarak gerçekleştirilen bu ürünümüzün hem firmalarımız için hem de ülkemiz ekonomisi adına hayırlı olmasını diliyorum . ”

Satıcıya tahsilat güvencesi , alıcıya da 18 aya kadar vade imkanıyla ödeme esnekliği sunan TOBB ve Halkbank anlaşmasından 1,5 milyon işletme yararlanabilecek .
Türkiye Odalar ve Borsalar Birliği ile Halkbank arasında \ " Paraf Ticari Kredi Kartı ile Güvenceli Tedarik Zinciri Finansmanı Anlaşması\ " imzalandı .
Satıcıya tahsilat güvencesi , alıcıya da 18 aya kadar vade imkanıyla ödeme esnekliği sunan anlaşmadan TOBB çatısı altındaki 1,5 milyon işletme yararlanabilecek .
TOBB ve Halkbank arasında söz konusu anlaşmanın imzalandığı tören çevrimiçi yapıldı .
TOBB Başkanı Rifat Hisarcıklıoğlu , buradaki konuşmasında , Halkbank Paraf ticari kredi kartı sayesinde esnafın vadeli mal alım satımı , bankalardan kredi çekmekte ve çek senet gibi işlemlerinde yaşadığı problemlerin sona ereceğini söyledi .
Bu kartın , tedarik zincirinin güven içinde işlemesini sağladığını belirten Hisarcıklıoğlu , şöyle devam etti : \ " Bu kart ile alıcı ve satıcının güven içinde alışveriş yapmasının önü açılıyor . Bu sayede çek - senet takibi yapmadan , tahsilat derdiyle uğraşmadan , güven içinde malımızı satacağız . Sattığımız mal bedelini , tahsilat riski taşımadan , Halkbank garantisiyle , peşin ya da taksitli alacağız . Mal almak isteyen de bankadan kredi bulma veya satıcının kendi çek - senedini kabul edip etmeme derdine düşmeyecek . Bu kartla malını alacak ve ödemesini de 1,5 yıla ulaşan esnek vadelendirmeyle yapacak . Yani kısaca , mal almak gerekince bu kartla para ödemeden satın alma yapılıyor . Satıcı da bu kimdir diye endişe etmeden , malını güvenle satıp , parasını bankadan tahsil edecek . Böylece hem alıcı hem de satıcı , nakit akışlarını rahatlatacak . \ "
Hisarcıklıoğlu , bunun , kazan - kazan anlayışının bir örneği olduğunu , yine bu kartın üyelerine başka indirim ve avantajlı kampanyalar da sunduğunu söyledi .
Halkbank'ın güzel bir jest daha yaparak bu kredi kartına , TOBB'un logosunu da eklettiğini belirten Hisarcıklıoğlu , \ " Meclisimizin tüm üyeleri , Halk Bankası tarafından ciro ve kredibiliteye göre belirlenecek limitler dahilinde hem satıcı hem de alıcı olarak bu sistemden yararlanabilecek . Tedarik zincirini güven altına alacak bu sistem , KOBİ'lerin kredi faizlerinin düşmesine de yardımcı olacak . Düşen finansman maliyetleri , KOBİ'leri yatırım ve üretim için teşvik edecek . KOBİ'lerin ve dolayısıyla ülkemizin finansal istikrarı güçlenecek\ " ifadelerini kullandı .
ALICIYA 18 AYA KADAR VADELİ ÖDEME İMKANIHalkbank Genel Müdürü Osman Arslan da söz konusu anlaşmayla halkın bankası olarak , tedarik zincirinde satıcıya tahsilat garantisi ve alıcıya 18 aya kadar vadeli ödeme esnekliği getirdiklerini vurguladı .
Arslan , TOBB üyelerine sunacakları avantajlara değinirken şunları söyledi : \ " Bu anlaşmanın kartı , üzerinde TOBB logosu da bulunan Paraf KOBİ Kredi Kartı olacak . TOBB logolu Paraf KOBİ Kredi Kartı , sahiplerine yapacakları satın alımlarda , esnek taksit ve vade imkanı sağlayacak . Diğer tarafta da Paraf KOBİ POS , üye iş yerlerine özel avantajlı POS fiyat modeli sunacak . TOBB üyesi alıcı ve satıcılar arasındaki nakit akışını düzenleyecek olan bu hizmetlerimizle , tedarik zincirinde tüm ticari işlemler Halkbank güvencesi ve Paraf avantajlarıyla gerçekleştirilecek . \ "
Arslan , Paraf KOBİ ile birlikte Paraf Esnaf ve Paraf Business'tan oluşan Paraf Ticari Kartlar Ailesi'nin tüm kampanya ve imkanlarının , Türkiye ekonomisinin lokomotifi konumundaki 1,5 milyon TOBB üyesi işletme için de geçerli olacağını bildirdi .
Bu anlaşmayla , sorumlu bankacılık anlayışlarının kapsama alanının daha da genişleyeceğini belirten Arslan , \ " 82 yıldır olduğu gibi bugün de daha fazla üretim , daha fazla istihdam ve ihracat için reel sektöre destek vermemize imkan tanıyor . Bu anlaşma , hedeflerimize daha da yaklaşmamızı sağlıyor . 2021'e böylesine büyük bir adımla girdik . Bundan sonra da büyük ve sağlam adımlarla ilerleyeceğiz . Halkbank olarak ülkemiz ekonomisine daha fazla katkı sağlamak için tüm hedeflerimizi tek tek gerçekleştireceğiz . \ " diye konuştu .
SATICI VE ALICI FİRMALAR İÇİN SAĞLANAN AVANTAJLARSatıcı firmalar , peşin , taksitli veya vadeli mal ve hizmet satışı ve müşterilerin nakit döngülerine göre 4 farklı modelde çoklu vadede POS ile satış yapma imkanı elde edecek .
Para transferi , çek , senet , teminat mektubu yerine Paraf Ticari Kredi Kartları ile tahsilatın yapılması sayesinde operasyonel risk ve finansman maliyetleri ortadan kalkacak .
Sadece satıcı firma özelinde kullanılabilecek özel Paraf Ticari Kredi Kartı limiti ile satıcı firmaların tahsilatları güvence altına alınacak .
Gerektiğinde kapalı devre çalışan , sadece üye iş yerinde geçerli limit tanımı ile müşteri sadakati sağlanacak .
POS satışlarından oluşan tutarların teminat olarak kabul edilmesiyle daha uygun maliyetli kredi imkanının yanı sıra muhasebe ve kayıt kolaylığı tanınacak .
Alıcı firmalar ise finansmana kolay erişim imkanı sağlarken , maliyetsiz , vadeli mal alma fırsatı elde edecek .
Mal ve hizmet alımlarında 540 güne varan taksit , vade veya esnek vade imkanının yanı sıra kredi , çek , senet , teminat mektubu yerine Paraf Ticari Kredi Kartları ile kolay ve uygun maliyetli ticaret imkanı sağlanacak ve nakit taşıma riski gibi operasyonel riskler ortadan kalkacak .
Alıcılar , mal alım ve ödeme kayıtlarını düzenli olarak takip etme ve muhasebeleştirme kolaylığı elde edecek .

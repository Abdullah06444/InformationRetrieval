Türkiye Cumhuriyet Merkez Bankası'nca ( TCMB ) vadesine en çok 3 ay kalan senetler karşılığında yapılacak reeskont işlemlerinde uygulanacak iskonto faiz oranının yıllık yüzde 15,75 , avans işlemlerinde uygulanacak faiz oranının ise yıllık 16,75 olarak tespit edildiği bildirildi .
Türkiye Cumhuriyet Merkez Bankası ( TCMB ) , reeskont ile avans işlemlerinde uygulanacak faiz oranlarını 6,75'er puan yükseltti .
Yeni oranlar , Resmi Gazete’nin 19 Aralık 2020 tarihli sayısında yer alan Merkez Bankası tebliği ile yürürlüğe girdi .
Buna göre , vadesine en çok 3 ay kalan senetler karşılığında yapılacak reeskont işlemlerinde uygulanacak iskonto faiz oranının yıllık yüzde 15,75 , avans işlemlerinde uygulanacak faiz oranının ise yıllık 16,75 olarak tespit edildiği belirtildi .
Tebliğde , belirlenen bu oranların bugün itibarıyla yürürlüğe girdiği kaydedildi .
REESKONT VE AVANS FAİZİ NEDİR ?
Reeskont ; iskonto edilmiş , diğer bir deyişle bir bedel karşılığı el değiştirmiş ( iskonto ) olan kıymetlerin , bir bedel karşılığında yeniden el değiştirmesini ( reiskonto ) ifade eder .
Reeskont ve avans işlemleri , Merkez Bankası Kanunu’nun 45. maddesine göre düzenlenmiştir .
Merkez Bankası , bankacılık kesiminin geçici likidite ihtiyaçlarının karşılanması için , bankalar tarafından verilecek ticari senet ve vesikaları reeskonta kabul edebilir .
Türkiye’de reeskont işlemindeki tüm koşul ve kurallar , Merkez Bankası tarafından belirlenir .
Bunun yanında , reeskont kredilerinin en yüksek sınırı ve kredi türlerine göre limitleri , para politikası ilkeleri doğrultusunda yine Banka tarafından konulur .
Bu işlemler için Merkez Bankası tarafından uygulanan faize \ " reeskont faiz oranı\ " adı verilmektedir .
Merkez Bankası reeskonta kabul edebileceği senetler karşılığında avans da verebilmektedir .
Avans için teminat olarak alınan bu senetler ; ticari senet ve belgeler , devlet tahvilleri ve borsada kayıtlı tahvillerdir .
Ekonomideki para arzı ve kredi genişlemesi dikkate alınarak belirlenen reeskont faiz oranı , mevcut durumda uygulanan para politikası kapsamında bir para politikası aracı olarak önemini kaybetmiştir .

Alman araştırma şirketi Statista'nın iddiasına göre , 2019 yılında Türkiye’de her beş kişiden biri kripto para birimlerini kullandı .
Başta Bitcoin olmak üzere kripto paralar son yıllarda bir hayli popüler hale geldi .
Özellikle Bitcoin'i kısa yoldan para kazanma aracı olarak görenlerin sayısı hiç de az değil .
Alman araştırma şirketi Statista'nın Küresel Tüketici Anketi sonuçları da bunu kanıtlar nitelikte .
Seçili ülkelerde yaklaşık bin katılımcı ile yapılan anket sonucunda 2019 yılında Türkiye’de her beş kişiden birinin kripto para birimlerini kullandığı kaydedildi .
KRİPTO PARALAR YASAL MI ?
Kripto paralarla ilgili Türkiye’de hukuki bir zemin ise henüz bulunmuyor .
Ancak bunun yasa dışı olduğu da söylenemez .
Konuya ilişkin değerlendirmede bulunan Avrasya Blockchain ve Dijital Para Araştırmaları Derneği Başkanı Avukat Kadir Kurtuluş , \ " Kripto paralar Türkiye için söylersek yasadışı diyemeyiz çünkü bununla ilgili bir yasal düzenleme yok . Ama yasal da diyemeyiz çünkü yine bir yasal düzenlemesi yok . Fakat yasal düzenleme olmadığı için ciddi anlamda bir risk teşkil ediyor . Bakıldığında diğer tasarruflarınızı yönlendirdiğiniz banka ya da borsalar regülasyonlarla kontrol ediliyor . Kripto paralarda böyle bir durum yok\ " şeklinde konuştu .

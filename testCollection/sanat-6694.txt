Rubai şiirinin öncüsü kabul edilen Ömer Hayyam , felsefe , edebiyat , matematik ve astronomi alanında yaklaşık 18 eser verdi . İran'da \ " Hekim Hayyam\ " olarak adlandırılan Ömer Hayyam kimdir ?
Ömer Hayyam eserleri , hayatı ve eserlerine dair merak edilenler .
Rubaileri ile asırlardır edebiyat dünyasını etkileyen İranlı şair , filozof , matematikçi ve astronom Ömer Hayyam Nişaburi Büyük Selçuklu Sultanı Melikşah'a danışmanlık da yapmıştır .
1048 doğumlu Ömer Hayyam , İslam medeniyetinin altın çağı olarak nitelendirilen 11 ve 12'nci yüzyıllarda ( 1048-1131 ) Büyük Selçuklu Devleti'nin egemenliğinde bulunan Nişabur'da dünyaya gelen Ömer Hayyam , diğer birçok alanda eser vermesine rağmen rubai tarzında yazdığı şiirleri ile tanınarak dünyada bu tarzın öncüsü olarak kabul ediliyor .
İran'da \ " Hekim Hayyam\ " olarak isimlendirilen ve tam adı Gıyaseddin Ebu'l Feth Ömer bin İbrahim olan şair , çadır zanaatıyla uğraşan babasından dolayı \ " çadırcı\ " anlamına gelen \ " Hayyam\ " lakabı ile biliniyor .
Felsefe , edebiyat , matematik ve astronomi alanında yaklaşık 18 eser veren Hayyam'ın , günümüzde İran devletinin resmi takvimi olarak kullanılan Celali ve Hicri Şemsi şeklindeki takvimi 1079 yılında hazırlayarak Selçuklu Sultanı Melikşah'a sunan kişi olduğu aktarılıyor .
Babür İmparatorluğu'nun da bir dönem kullandığı Celali Takvimi'nde 1 yıl ; 365 gün 6 saat olarak kabul ediliyor ve matematiksel kurallar yerine astronomik hesaplar kullanılıyor .
Eserlerini Fransızca kaleme alan Lübnanlı yazar Amin Maalouf'un birçok dile tercüme edilen ve büyük ilgi gören \ " Semerkant\ " adlı romanında , Hayyam'ın Selçuklu döneminin ünlü veziri Nizamül - Mülk ve İsmaililik mezhebine dayalı Haşhaşiler tarikatını kuran Hassan Sabah ile arkadaşlıkları konu ediliyor .
Hayyam'ın dünya , aşk , sevgi , insan hayatı , yaşama sevinci ve yaratılışı anlamaya dönük düşünce ve duygularını ince bir dille ifade ettiği ve Türkçe başta olmak üzere birçok dile çevrilen rubaileri 158 olmasına rağmen , ona isnat edilen rubai sayısı bini geçiyor .
ANIT MEZARDA HAYYAM'IN 20 RUBAİSİ YAZILIÖmer Hayyam'ın günümüzde İran'ın kuzeydoğusundaki Rezevi Horasanı'na bağlı olan Nişabur'da kendi adını taşıyan meydana yakın bir yerde inşa edilen anıt mezarı bulunuyor .
Anıt mezar her gün yerli ve yabancı çok sayıda kişi tarafından ziyaret ediliyor .
Rıza Şah Pehlevi tarafından 1934 yılında Tahran Üniversitesi Güzel Sanatlar Fakültesi Dekanı , mimar , heykeltıraş ve ressam Prof. Dr. Hoşeng Seyhun'a yaptırılan ve inşası 1963 yılında tamamlanan anıt mezar , şairin \ " çadırcı\ " anlamına gelen \ " Hayyam\ " lakabına atıfla çadır şeklinde tasarlanmış mimarisiyle dikkati çekiyor .
Yirmi bin metrekarelik bahçede beyaz mermerden yapılan , yüksekliği 22 metre ve genişliği 18 metre olan anıtın kenarlarına , Nişabur'un ünlü firuze taşı renginde talik hattıyla yazılan Hayyam'ın 20 rubaisi göz dolduruyor .
ÖMER HAYYAM'IN ESERLERİZiyc - i Melikşahi ( Astronomi ve takvime dair , Melikşah'a ithaf edilmiştir ) Kitabün fi'l Burhan ül Sıhhat - ı Turuk ül Hind ( Geometriye dair ) Risaletün fi Berahin İl Cebr ve Mukabele ( Cebir ve denklemlere dair ) Müşkilat'ül Hisab ( Aritmetiğe dair ) İlm - i Külliyat ( Genel prensiplere dair ) Nevruzname ( Takvim ve yılbaşı tespitine dair ) Risaletün fil İhtiyal li Marifet ( Altın ve gümüşten yapılmış bir cisimde altın ve gümüş miktarının bilinmesine dair . Almanya Gotha kütüphanesinde bir nüshası mevcuttur . ) Risaletün fi Şerhi ma Eşkele min Musaderat ( Öklid'in bir probleminin çözülmesi metoduna dair , Hollanda Leiden kütüphanesinde bir nüshası vardır . F. Woepcke Fransızcaya çevirmiştir . ) Risaletün fi Vücud ( Felsefede ontoloji bahsine dair . Britanya kütüphanesinde bir nüshası mevcuttur . ) Muhtasarun fi't Tabiiyat ( Fizik İlmine dair ) Risaletün fi'l Kevn vet Teklif ( Felsefeye dair ) Levazim'ül Emkine ( Meskûn yerlerin iklimi ve hava değişikliklerine dair ) Fil Cevab Selaseti Mesâil ve fi Keşfil Hicab ( Üç meseleye cevap ve alemde zıtlığın zorunlu olduğuna dair ) Mizan'ül Hikem ( Pırlantalı eşyaların taşlarını çıkarmadan kıymetini bulmanın yöntemine dair ) Abdurrahman'el Neseviye Cevab ( Hak Teâlâ'nın alemleri yaratmasının ve insanları ibadetle yükümlü kılmasının hikmetine dair ) Nizamülmülk ( Arkadaşı olan vezirin biyografisi ) Eş'arı bil Arabiyye ( Arabça rûbaileri ) Fil Mutayat ( İlim prensipleri )

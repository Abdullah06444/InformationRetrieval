Dolar - euro kaç TL ?
22 Temmuz 2020 dolar kuru en son ne kadar oldu ?
Bankalararası piyasada döviz kurlarında son durum .
Küresel piyasalarda dünyada artan corona virüs vakalarının ekonomilere yansımaları izleniyor .
Yurt içinde ve küresel piyasalarda önemli bir veri gündemi bulunmazken dolar / TL , uzun zamandır seyrettiği 6,85 seviyelerinden 6,83'lere geriledi .
Yaşanan düşüşte doların küresel piyasalarda yaşadığı değer kaybı etkili oldu .
Kur bugün 6,84'te seyrediyor .
Euro / TL de 7,92'den el değiştiriyor .
Uzmanlar , ABD'de Covid - 19 vaka sayılarındaki artışlara ilişkin ABD Başkanı Donald Trump'ın , \ " Bu salgın ne yazık ki daha iyi bir hal almadan önce daha da kötüleşecek . \ " ifadesini kullanmasının doları baskı altına aldığını belirtti .
Bu gelişmelerle 95,04 ile 4,5 ayın en düşük seviyesine gerileyen dolar endeksi , yüzde 0,1 artışla 95,3 seviyesinde dengelendi .
Avrupa Birliği üyesi 27 ülke liderinin , Covid - 19 salgınının ekonomik sonuçlarıyla mücadele için hazırlanan 750 milyar euroluk kurtarma programında anlaşmaya varması sonrası euro da dolar karşısında yükselişini sürdürdü .
Euro / dolar paritesi dün 1,1549 ile 1,5 yılın en yüksek seviyesini görmesinin ardından , 1,1520 seviyesinden işlem görüyor .
Analistler , bugün yurt içinde ve yurt dışında veri gündeminin sakin olduğunu , yeni tip corona virüs ( Covid - 19 ) salgınına ve jeopolitik gelişmelere ilişkin haber akışının gündemdeki yerini koruduğunu dile getirdi .
Teknik açıdan dolar / TL'de 6,84 seviyesinin destek konumunda bulunduğunu kaydeden analistler , 6,88'in direnç olarak izleneceğini dile getirdi .
VİDEO : ALTIN FİYATLARI NE OLACAK ?

‘Aşk Kaç Beden Giyer’in bestecisi Ender Gündüzlü , şarkısını izinsiz reklamda kullandığı iddiasıyla Hadise’ye açtığı bin liralık dava sürerken , 141 bin 885 lira talep ettiği ikinci bir dava açtı .
Hürriyet'ten Özge Eğrikar'ın haberine göre ; Ender Gündüzlü’nün , İstanbul Fikri ve Sınai Haklar Hukuk Mahkemesi’nde açtığı ilk davadaki iddiasına göre ; Hadise 2 yıl önce bir markayla 500 bin Euro karşılığında reklam anlaşması imzaladı ve Aşk Kaç Beden Giyer'in site reklamlarında kullanılmasına izin verdi .
Ancak bunun için kendisinden , söz yazarı Deniz Erten’den ve yapımcı Bülent Seyhan’dan izin almadı .
Gündüzlü’nün avukatı , Hadise’nin yanı sıra sitenin sahibine de tazminat davası açtıklarını belirtti .
Hadise’nin avukatı ise cevap dilekçesinde şu ifadelere yer verdi : " Ender Gündüzlü , Hadise’ye verdiği muvafakatname ile eserin yayınlanmasına , çoğaltılmasına , dağıtılmasına , internet ve her türlü dijital ortamda yayımlanmasına izin vermiştir . Davanın reddini istiyoruz . "
Dava devam ederken Ender Gündüzlü , ikinci bir dava açtı .
Dilekçede önceki davanın görüldüğü mahkemede bilirkişi incelemelerinin yapıldığı anlatılarak " Bilirkişi raporlarında Ender Gündüzlü’nün davalılardan talep edebileceği en az tazminat tutarının 141 bin 885 lira olabileceği netlik kazandığından ikinci davayı açmış bulunmaktayız " denildi .

Corona virüs nedeniyle okulların tatil edilmesiyle birlikte özel okul ve kreşe çocuğunu gönderen bazı veliler ‘Okulun kapalı olduğu dönemin parasını ödenir mi ? ' sorusuna yanıt arıyor .
Hukukçular ile Türkiye Özel Okullar Derneği farklı görüşte .
Tüm dünyada büyük bir hızla yayılan corona virüs Türkiye’de de önlemlere neden oldu .
Alınan önlemlerden biri de eğitim alanında oldu .
Buna göre ilk , orta ve lise düzeyindeki okullar 16 Mart'tan itibaren bir hafta tatil edildi .
Eğitimin 23 Mart itibarıyla televizyon ve internet üzerinden devam edeceği kaydedildi .
Yine bu dönemde üniversiteler de 16 Mart'tan itibaren 3 hafta boyunca tatil edildi .
VELİLER SÖZLEŞMELERİ KONTROL ETMELİTRT Haber'in haberine göre , eğitimde alınan bu karar , " Kapalı olan bir özel okul ya da kreşin aylık ücreti ödenmeye devam eder mi ? " sorusunu da beraberinde getirdi .
Avukat Pınar Kandemir Hacıbektaşoğlu , bu tür durumlarda Borçlar Kanunu’nun devreye girdiğini söyledi .
" Borçlar Kanunu gayet açık " diyen Hacıbektaşoğlu , " Mücbir sebep durumunda sözleşmenin akit tarafları sözleşmeye bağlı değildir . Bu madde hemen hemen tüm sözleşmelerde yer alır " dedi .
Buna göre ‘Mücbir durum dışında taksit ödenmemesi söz konusu olamaz’ yaklaşımının kabul görüldüğünü belirten Hacıbektaşoğlu , şöyle devam etti : " Velilerin burada dikkat etmesi gereken nokta ; ilgili eğitim kurumuyla imzaladıkları sözleşme . Eğer sözleşmede mücbir durum maddesi varsa zaten herhangi bir ücret ödemesi söz konusu olamaz . Ancak sözleşmede bu duruma herhangi bir atıf yoksa , o zaman tartışma ‘Yaşanan bu durum mücbir durumu kapsıyor mu kapsamıyor mu ? ’ çerçevesinde gerçekleşir . "
OKULLARIN TAKSİT TALEBİNDE BULUNMAMASI GEREKİRTürkiye’de yaşananların da tüm dünyada olduğu gibi mücbir sebep olarak kabul edilebileceğinin altını çizen Hacıbektaşoğlu , okulların böyle bir durumda taksit talebinde bulunmaması gerektiğinin altını çizdi ve şunları söyledi : " Borçlar Kanunu sözleşmelerinde ‘bağlılık ilkesi’ kuralı geçerlidir . Ancak öngörülemeyen durumlarda eğer borçlu taraf karşı tarafa ödeme yapmazsa bu durum temerrüt oluşmasına neden olmaz . Tabii şimdi okulların ‘Ben masraflarıma devam ediyorum . Kira , öğretmen maaş gideri gibi harcamalarım var’ diyebilir . Ancak yemek , temizlik , servis gibi masrafları da yapmayacaklar bu dönemde . Bu kapsamda , okullar kapalı oldukları döneme rağmen velilerden herhangi bir ücret talep ederse veli bunu hukuki sürece taşıyabilir ve sonunda haklı çıkar . Çünkü Dünya Sağlık Örgütünün ‘pandemi’ olarak nitelediği , tüm dünyayı kasıp kavuran bir virüsten söz ediyoruz ve bu bir mücbir sebep . "
VELİLER İÇİN ' MÜCBİR SEBEP ' SÖZ KONUSU DEĞİLTürkiye Özel Okullar Derneği ( TÖZOK ) Başkanı Nurullah Dal ise mevcut durumda herhangi bir mücbir sebebin söz konusu olmadığının altını çizdi . \ " Eğitim , aylık değil yıllık olarak verilen bir hizmettir\ " diyen Dal , \ " Milli Eğitim Bakanlığı , okulların ara tatilini öne çekti ve toplam tatili 1 hafta uzattı . Hepsi bu . Kaldı ki eksik kalan kısımların yaz tatiline eklenmesi de kuvvetle muhtemel\ " açıklamasında bulundu .
OKULLAR MAAŞ ÖDEMEYE DEVAM EDECEKÖzel okulların başta kira ve öğretmen maaşı giderleri olmak üzere kendi ödemelerini bu süreçte aksatmadan yapacağına işaret eden Dal , şöyle devam etti : \ " Eğitim bitti , tamamen koptu gibi bir algı çok yanlış . Sadece tüm dünyada yaşanan bir olayın ülkemizde de etkilerinden bahsedebiliriz . Bizim giderlerimizin yüzde 65'i öğretmen maaşları . Kiralar da var . Biz bunları öderken , velilerin ' Ben çocuğumun okula gitmediği ayın parasını vermiyorum ' demek gibi bir durumu yok . Bu ne hukuken , ne de akademik olarak mümkün değil . \ "
1 AYLIK SIKINTI YAŞANABİLİRTatil döneminde bazı velilerin ödemelerinin aksayabileceğine değinen TÖZOK Başkanı Dal , \ " Belki önümüzdeki ayda bazı ödeme sorunları olabilir . İnşallah hem sağlık açısından , hem akademik yönden , hem de mali açıdan bu süreci en problemsiz şekilde tamamlayabiliriz\ " şeklinde konuştu .
VİDEO : CORONA VİRÜSTEN NASIL KORUNULUR ?

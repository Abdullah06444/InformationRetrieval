Dogecoin'in ani yükselişinden ardından Ripple'ın XRP'sinde de dalgalanmalar devam ediyor .
Piyasalarda Bitcoin ile başlayan kripto para çılgınlığı durmak bilmiyor . En değerli üçüncü kripto para konumunda olan XRP , diğer kripto paralardan biraz daha farklı .
İşte , Ripple XRP hakkında tüm merak edilenler .
GameStop ve AMC Şirketlerinin hisselerini yükseltmekten sorumlu bir grup Reddit uygulaması kullanıcısı , blockchain firmasının yerel token’ı XRP için aynı satın alma çılgınlığını düzenledi .
Ripple ( XRP ) bir anda hem kripto para topluluğunun hem de yatırımcıların ilgi odağı haline geldi .
Ripple , geçtiğimiz haftasonu yüzde 140 artarak 0.23 dolardan 0.77 dolara kadar yükseldi .
Kripto para analistlerine göre artış spekülasyon kaynaklı .
Birçok yatırımcının ani düşüşle hayal kırıklığına uğradığı Ripple , 6 Şubat itibariyle Coinmarketcap verilerine göre , 1 XRP = 0.43 dolar / 3.06 TL'dir .
RIPPLE XRP NEDİR ? XRP , 2012 yılında Amerikan ödeme çözümleri firması Ripple Inc . tarafından oluşturulan dijital bir para birimidir .
Ripple ve XRP arasındaki en önemli fark , XRP'nin bir madeni para olması , Ripple'in ise arkasındaki şirket olması . XRP , bireyler veya bankalar arasında Ripple ağı üzerinden para transfer etmek için kullanılır .
Örneğin , dolar kullanan birine euro göndermeniz gerekiyorsa , Ripple ağı bunu XRP'ye dönüştürür .
Ripple , her boyutta güvenli , anında ve neredeyse ücretsiz küresel finansal işlemleri mümkün kılıyor .
RIPPLE'IN AVANTAJLARI NELERDİR ? XRP'nin Piyasa değerinin en yüksek üçüncü kripto para olması ve çok yüksek işlem hacmine sahip olması birçok borsada işlem görmesine neden olmaktadır .
Bu durum da erişilebilirliği kolaylaştırmaktadır .
Bitcoin gibi merkezi olmayan kripto paraların aksine , değerinin kar eden bir şirkete dayandırılıyor olması Ripple’ı diğer kripto para birimlerinden ayırıyor .
RIPPLE XRP NASIL ALINIR ? XRP satın almak için , öncelikle bu alanda hizmet veren kripto para borsalarından birine üye olmak gerekmektedir .
Türkiye'de bu alanda BTCTurk ve Paribu gibi firmalar kripto para ticareti faaliyetinde bulunmaktadır .
Bu firmalardan birini tercih edip üye olduktan sonra , online olarak hesabın doğranması gerekir .
Hesap doğrulama aşamasından sonra bu siteler üzerinden XRP ve diğer kripto para alım satım işlemlerine başlayabilirsiniz .
RIPPLE XRP CÜZDANI NEDİR , NASIL KULLANILIR ?
Ripple XRP cüzdanı , varlıklarınıza mevcut en yüksek güvenlik düzeyini sağlayacak dijital olarak barındırılan bir depolamadır .
Hesabınızı kilitleyebileceğiniz ve şifrenizi alabileceğiniz için , telefonunuzu kaybetseniz bile Ripple XRP cüzdanınız güvende olacaktır .
Hesabın güvenliği pin kodu ile sağlanmaktadır .
Ripple XRP cüzdanını akıllı telefonlarınıza indirebileceğiniz en çok tavsiye edilen güvenilir sitelerden https://trustwallet.com/tr kripto para cüzdanı uygulaması başta gelmektedir .
ELON MUSK'IN TWEETI SONRASI BÜYÜK ARTIŞ GÖRÜLDÜElon Musk'ın sosyal medya hesabı Twitter'a Bitcoin hashtag'i koyması , yatırımcıları kripto para alımına daha çok yönlendirdi .
Musk'ın kripto para platformuna bu desteği sonrası bir çok kripto parada ciddi derece değer artışı görüldü .
Öte yandan Kripto paraların , spekülatif şekilde yükselip düşmesi , yatırımcıların kripto para piyasasına olan güvenini azaltıyor .

Yeni bir çalışma , yatma vaktinden önce tüketilen kahve ve çayın uykuyu etkilemediğini ortaya koydu .
ABD'nin Florida Atlantik Üniversitesi ve Harvard Üniversitesi Tıp Fakültesinden araştırmacılar , gönüllü 785 kişiyi toplam 5 bin 164 gün ve gece izleyerek ne kadar kafein , alkol ve nikotin tükettiklerini kayıt altına aldı .
Araştırma ekibi daha sonra bu verileri , katılımcıların uyku süresini ve uyku verimliliğini kaydeden bilek sensörlerinden elde edilen sonuçlarla karşılaştırdı .
KAFEİNİN UYKU ÜZERİNDE ETKİSİ YOKÇalışmada , nikotin ve alkol uykuyu bölerken , kafeinin uyku üzerinde etkisinin olmadığı görüldü .
Çalışma ayrıca yatmadan önce içilen bir sigaranın uykuya dalmakta zorluk çekenlerde toplam uyku süresini 42 dakika , gece boyunca sigara kullanımının da uyku süresini yaklaşık 43 dakika azalttığını gösterdi .
Florida Atlantik Üniversitesinden Dr. Christine Spadola , \ " Sleep\ " dergisinde yazdığı makalede , yatmadan önceki 4 saat içinde tüketilen nikotin ve / veya alkolün uyku sürekliliğini olumsuz etkilediğini belirtti .
Spadola , \ " Uyku öncesi 4 saat içinde kafein alımı ile uyku parametrelerinin hiçbiri arasında ise bir ilişki gözlemlemedik . \ " ifadesine yer verdi .
Araştırmanın , kahve ve çayın uykuyu kaçırdığı yönündeki yaygın inanışın tersine şaşırtıcı sonuçlar sunduğuna işaret edildi .

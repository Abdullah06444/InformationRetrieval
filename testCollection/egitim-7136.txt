Yükseköğretime girişte başarı sıralaması şartı bulunan tıp , diş hekimliği , eczacılık , hukuk , öğretmenlik , mühendislik ve mimarlık programları dışındaki yükseköğretim programlarının yurt dışı yatay geçiş kontenjanlarındaki yüzde 50 kısıtı kaldırılarak bu programlara yurt içi yatay geçiş kontenjanı kadar yurt dışı kontenjan ayrılabilmesine imkan tanındı .
Yükseköğretim Kurulu ( YÖK ) , yükseköğretime girişte başarı sıralaması şartı bulunanlar dışındaki programların yurt dışı yatay geçiş kontenjanlarındaki yüzde 50 kısıtı kaldırdı .
YÖK Başkanı Prof. Dr. Yekta Saraç , yaptığı yazılı açıklamada , Türk yükseköğretim sistemini yarınlara hazırlayabilmek amacıyla son yıllarda başlattıkları \ " kalite eksenli büyüme\ " yolundaki kazanımlar sürecinin kesintiye uğramaması , yabancı uyruklu öğrenci sayılarındaki artış başta olmak üzere uluslarasılaşma yolunda katedilen mesafeyi kaybetmemek , üniversiteleri bu küresel değişime , yeni ve zor döneme hazırlıklı kılabilmek ve yükseköğretimi uluslararası rekabete sokabilmek için bazı yeni ve yenilikçi kararlar aldıklarını belirtti .
Saraç , " Bugün açıkladığımız kararlar küresel salgın sürecinde yurt dışında okuyan Türk öğrenciler ile ülkemize yabancı uyruklu öğrencilerin gelmesine yönelik önemli düzenlemeleri içermektedir . Haftaya uzaktan öğretim ile ilgili kararlarımızı ve düzenlemelerimizi kamuoyu ile paylaşmayı planlıyoruz\ " ifadelerini kullandı .
Yurt dışında okuyan fakat yeni tip corona virüs ( Covid - 19 ) salgını dolayısıyla okuduğu üniversiteye dönemeyen veya okuduğu ülkedeki salgına ilişkin riskler yüzünden üniversitesine dönmek istemeyen öğrenciler için bir dizi kararlar alındığını belirten Saraç , yurt dışında okuyan öğrencilerin salgın sonrasında öğrenimlerini Türkiye'de sürdürmek istediklerini bildirmeleri üzerine bu öğrencilerin Türkiye Cumhuriyeti vatandaşı olmaları nedeniyle küresel salgın dönemindeki sağlık endişelerini dikkate alarak yeni düzenlemeler yapıldığını anlattı .
Düzenlemelerin \ " öğrenci merkezli\ " olarak ana hatlarının belirlendiğini ve Kovid - 19 küresel salgını dolayısıyla sadece 2020-2021 eğitim ve öğretim yılı güz dönemi yatay geçiş işlemlerine mahsus olacağını belirten Saraç , \ " Yükseköğretime girişte başarı sıralaması şartı bulunan tıp , diş hekimliği , eczacılık , hukuk , öğretmenlik , mühendislik ve mimarlık programları dışındaki yükseköğretim programlarının yurt dışı yatay geçiş kontenjanlarındaki yüzde 50 kısıt kaldırılarak bu programlara yurt içi yatay geçiş kontenjanı kadar yurt dışı kontenjan ayrılabilmesine imkan tanındı\ " değerlendirmesinde bulundu .
İLK 10'DE YER ALAN ÜNİVERSİTELERDE EĞİTİM GÖRENLERE EK FIRSATÜniversite sıralamalarında ilk binde olan üniversitelerde okuyan öğrencilere ayrıca yeni bir imkan daha tanındığını bildiren Saraç , şunları kaydetti : \ " Başarı sıralaması şartı bulunan tıp , diş hekimliği , eczacılık , hukuk , öğretmenlik , mühendislik ve mimarlık programları için olan yurt dışı yatay geçiş kontenjan kısıtlaması , Yükseköğretim Kurulunca belirlenmiş olan sıralama kuruluşları tarafından yapılan dünya üniversite sıralamalarının herhangi birinde ilk 10'de yer alan üniversitelerin programlarındaki öğrenciler için geçerli olmayacak . Dolayısıyla ilk binde yer alan üniversitelerde okuyan Türk öğrencilere ülkemizde eğitim ve öğretim görebilmeleri için yeni bir fırsat penceresi açılmış oluyor . Bu düzenleme yurt dışına giden ve üstün nitelikli üniversitelerde okuyan başarılı öğrencilerin tekrar Türkiye'deki üniversitelerimize kazandırılmasının yolunu da açacak . \ " \ " AÇIKÖĞRETİM PROGRAMLARINA GEÇİŞ YAPABİLMENİN YOLU AÇILDI\ "
Saraç , önümüzdeki yıla mahsus olmak kaydıyla ÖSYS / YKS puanına veya muadil belgelere sahip olmaları halinde dileyen öğrencilerin , Türkiye'deki açık öğretim programlarından herhangi birine yatay geçiş başvurusu yapabileceğini vurgulayarak , şöyle devam etti : \ " Bu durumda ilgili üniversiteler bu öğrencilerin programa intibaklarını gerçekleştirecek . Küresel salgın dolayısıyla ve 2020-2021 eğitim öğretim yılı güz dönemi ile sınırlı olmak üzere öğrenciler , birinci sınıf ve son sınıf da dahil bütün sınıflara yatay geçiş başvurusu yapılabilecek . Bu şekilde yurt dışında okuyan tüm öğrenciler , okudukları sınıf ne olursa olsun belli şartlar dahilinde Türk yükseköğretim sistemine dahil olabilecekler . \ "
Meri mevzuata göre ilk ve son sınıflara yatay geçiş yapılamadığını hatırlatan Saraç , bu düzenlemenin küresel salgın dönemine mahsus olmak üzere geniş bir imkan sunduğuna işaret etti .
Saraç , \ " Covid - 19 küresel salgını dikkate alınarak sadece 2020-2021 eğitim ve öğretim yılı güz dönemine mahsus olmak üzere ülkemizdeki üniversitelere yatay geçiş hususlarında özet olarak ülkemizdeki üniversitelere yatay geçiş kontenjanları artırıldı , ilk 10'deki üniversitelerden yatay geçiş talep edenler için yeni imkanlar sunuldu , birinci ve son sınıfa da yatay geçiş başvuru imkanı sağlandı , şartları sağlayan ve dileyen öğrenciler için de açıköğretim programlarına geçiş yapabilmelerinin yolu açıldı\ " değerlendirmesini yaptı .
ORTAK PROGRAMLARDAKİ TÜRK ÖĞRENCİLERE YÖNELİK DÜZENLEMETürk üniversitelerinin , yurt dışındaki üniversitelerle yürüttüğü ortak programlardaki Türk öğrenciler için 2020-2021 eğitim ve öğretim yılına yönelik düzenlemelere ilişkin Saraç , şu bilgileri verdi : \ " Salgın nedeniyle üniversitelerimizin yurt dışındaki yükseköğretim kurumlarıyla açmış oldukları ' ortak programlarda okuyan öğrencilerden ' yurt dışına gitmek istemeyen öğrenciler için alınan karar uyarınca yükseköğretim kurumları bu öğrenciler ile ilgili olarak yurt dışındaki yükseköğretim kurumundan dijital imkanlarla ve uzaktan öğretim ile ders alabilmesi , iki yükseköğretim kurumunun da uygun görmesi halinde öğrencilerin Türkiye'de kayıtlı oldukları yükseköğretim kurumunda eğitim alabilmesi , Türkiye'deki yükseköğretim kurumundan aldıkları derslerin yurt dışındaki üniversite tarafından sayılabilmesi , yurt dışında eğitim almaları gereken dönemlerin değiştirilebilmesi , öğrencilerin talebi halinde ortak programdan çıkarak kayıtlı olduğu yükseköğretim kurumundaki eş değer programa geçebilmesi , seçeneklerinden birisini , program özelinde ve öğrenci merkezli değerlendirerek karara bağlayabilecek . \ "
YÖK Başkanı Saraç , yurt dışından gelecek uluslararası öğrencilerin sayısını artırmak için de yeni düzenlemeler yapıldığına işaret ederek , Türkiye'nin yabancı öğrenciler için cazibe merkezi olmaya devam etmesinin sağlanacağını belirtti . \ " DERSLER DİJİTAL İMKANLARLA UZAKTAN ÖĞRETİMLE VERİLEBİLECEK\ "
Son yıllarda yeni YÖK'ün başlatmış olduğu \ " Hedef Odaklı Uluslarasılaşma Projesi\ " kapsamında beş yıl önce 48 bin olan yabancı / uluslararası öğrenci sayısının , 180 bine ulaştığına dikkati çeken Saraç , şöyle devam etti : \ " YÖK , bu başarının salgın sonrasında da kaybolmaması ve ülkemizin yabancı öğrenciler için cazibe merkezi olma durumunun devam etmesi için bu yıla mahsus olmak üzere yeni düzenlemeler gerçekleştirdi . Salgın dolayısıyla pek çok ülkede lise mezuniyet sınavlarının sonbahara ertelenmesi , geç mezuniyet ile salgın nedeniyle alınan tedbirler dolayısıyla ülkemizde eğitim görmek isteyen uluslararası öğrenci adaylarına 2020-2021 akademik yılı güz dönemine mahsus olmak üzere bazı yeni imkanlar tanındı . Buna göre adaylar ön kayıt yaptırabilecek , ayrıca başvuru ve kayıt süreci 15 Aralık 2020 tarihine kadar uzatılarak geç kayıt yapılabilecek . Eğitim ve öğretime başladıktan sonra kayıt yaptıranlara hızlandırılmış telafi eğitimi verilebilecek . Geç kayıt yaptıran öğrenciler güz döneminde kayıt dondurarak eğitime bahar döneminde başlayabilecek . Eğitim ve öğretim dönemi başladığında kayıt yaptırmış ancak ülkemizde veya kendi ülkelerinde alınan tedbirler nedeniyle gelemeyen öğrencilere , bu tedbirler kalkıncaya kadar 2020-2021 eğitim ve öğretim yılı güz döneminde dersleri dijital imkanlarla uzaktan öğretimle verilebilecek . \ "
Saraç , uluslararası öğrencilerin klinik alanlar dışındaki lisansüstü programlara , YÖK'ten bir günde alınabilen \ " Okul Tanıma Belgesi\ " ile kayıt yaptırılabilmesine de imkan tanındığını dile getirerek , \ " Bu düzenlemeler ile küresel salgın sürecinde üniversitelerimizin yurt dışından öğrenci kaydetmeleri teşvik edilecek , yükseköğretimimiz bölgesi için çekim merkezi olması durumu devam edecek ve üniversitelerimiz uluslararası rekabete girebilecekler . \ " değerlendirmesinde bulundu . \ " YÜKSEKÖĞRETİM SANAL FUARLARI\ "
GERÇEKLEŞTİRİLECEKSaraç , Yükseköğretim Kurulunun küresel salgın müddetince kısıtlanan hareketliliğinin olumsuz etkilerini azaltmak ve bu süreçte Türk yükseköğretiminin yurt dışında dijital ortamlarda da tanıtılabilmesini sağlamak için de harekete geçtiğini vurgulayarak , bu kapsamda \ " Yükseköğretim Sanal Fuarları\ " nın yapılması için hazırlıklara başlandığını belirtti .
Türkiye'deki bütün yükseköğretim kurumlarının , uluslararası platformlarda yabancı uyruklu öğrencilere tanıtımı amacıyla dijital ortamlarda gerçekleştirilecek sanal fuarlar için üniversitelerin , diğer ilgili kamu kurumlarıyla da iş birliği içinde olacaklarını anlatan Saraç , bu kapsamda üniversitelerin , bünyelerindeki fakülteleri , programları ve öğrencilere sundukları bütün imkanları tanıtarak , eş zamanlı olarak yabancı uyruklu öğrencilerin kendi yetkilileri ile doğrudan iletişim halinde olmalarına imkan sağlayacağını kaydetti .
TWİTTER HEBASINDAN DA DUYURDUYÖK Başkanı Yekta Saraç , alınan kararlara ilişkin Twitter hesabından da paylaşımda bulunarak , şunları kaydetti : \ " Küresel salgın ve sağlık endişeleri nedeniyle ülkemize dönmek isteyen yurt dışında okuyan Türk öğrencilerimizle yabancı uyruklu öğrencilerin , ' kaliteden taviz vermeden ' ülkemizde okumalarını kolaylaştıracak önemli düzenlemeler yaptık . Uluslararası üniversite sıralamalarında önde bulunan üniversitelerde okuyan öğrencilerimizin YÖK'e iletmiş oldukları ülkemizde okumaya devam etme taleplerini önemli buluyoruz . Yapılan düzenlemelerin yükseköğretimimiz için hayırlı olmasını dileriz . Önümüzdeki günlerde de üniversitelerimizdeki ' uzaktan öğretim ' ile ilgili aldığımız yeni kararlarımızı kamuoyu ile paylaşmayı planlıyoruz . Küresel salgın sürecini retorik ile değil pratik sonuçlar üreten düzenlemelerle yönetmeye ve ülkemiz yükseköğretimi için fırsata çevirmek için çalışmaya devam edeceğiz . \ "

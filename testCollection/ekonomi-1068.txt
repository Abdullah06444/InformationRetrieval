Aydın Valisi Hüseyin Avni Coş , ' ' bundan sonra yeni iskanların dere yataklarına yapılmasına müsaade etmeyeceğiz ' ' dedi .
Aydın İl Özel İdaresinde , Vali Coş'un başkanlığında , dere yataklarına yapılan iskanlarla ilgili olarak kaymakamlara ve belediye başkanlarına yönelik bilgilendirme toplantısı düzenlendi . Toplantıda konuşan Coş , DSİ tarafından yapılan tarama çalışması sonucunda , dere yataklarının kapatılması nedeniyle sel tehlikesi ile karşı karşıya kalan belediyelerden sorunu çözmeleri için bir an önce harekete geçmelerini istedi . Vali Coş , söz konusu belediyeleri Kaymakamlıklar aracılığı ile uyardıklarını belirterek , dere yatağına yapılmış iskanları yasal şartlar doğrultusunda yıkacaklarını bildirdi . Yasal şartlar elvermediği için yıkılamayacak olan iskanlarda ise taşınmaz sahipleri ile konuşarak ikna yoluna gideceklerini dile getiren Hüseyin Avni Coş , şunları kaydetti : ' ' Bundan sonra yeni yapılacak olan iskanların dere yataklarına yapılmasına müsaade etmeyeceğiz .
Yasalar çerçevesinde elimizden ne geliyorsa onu yaparız .
Vatandaşlarımız da bilinçli olsun , dere yataklarına yapılan iskanlarda faciayı beklemesin .
Dere yatağı çeşitli nedenlerle kapatılan belediyelerimiz , bu sorunu çözmek için DSİ'den yardım alabilirler .
Devlet olarak bir vatandaşımızın dahi zarar görmesini istemeyiz . ' ' ' ' ÇOK YAĞIŞLI SEZONUN GELECEĞİ EYLÜLDEN BELLİ OLDU ' ' Toplantıda konuşan DSİ 21. Bölge Müdürü Halil İbrahim İndap da , konuyla ilgili Başbakanlık genelgesinin İstanbul ve Tekirdağ'da yaşanan sel felaketlerinin ardından yayımlandığını hatırlatarak , genelgeyi Valilikler , Kaymakamlıklar ve belediye başkanlıklarına gönderdiklerini söyledi . Valilik aracılığı ile gönderdikleri uyarı yazısında da kapalı dere yataklarının üzerlerinin açılmasını , açık olanlarının içine moloz , taş , pislik dökülmüş ise temizlemeleri gerektiğini bildirdiklerini ifade eden İndap , ' ' bu derelerin üzerlerinin kapatılması , içerilerine inşaatlar yapılması , İstanbul'da gördüğünüz olayların meydana gelmesine yol açıyor ' ' diye konuştu . DSİ olarak 55 yıldır , derelere girilmemesi ve derelerin kapatılmaması konusunda uyarılarda bulunduklarını , ancak buralara evlerin , iş yerlerinin yapıldığını dile getiren İndap , çok yağışlı bir sezonun geleceğinin eylül ayından belli olduğunu , bu nedenle herkesin dikkatli davranması gerektiğini ifade etti . Halil İbrahim İndap , ' ' suyun hafızası olduğu gibi , kira da toplar .
Siz orada üç , beş , on , yirmi yıl kira vermeden kalırsınız , ancak derenin suyu buraları basarak , kirasını bu şekilde tahsil eder .
Hem de canınızı almak suretiyle .
Eğer bu ilçe , belde ve köylerin geleceğini düşünüyorsak , bu derelerde çok dikkatli olmamız gerekiyor ' ' şeklinde konuştu . DSİ MAHKEMELERİ KAYBETTİ İndap , bölge müdürlükleri tarafından Aydın'daki yerleşim yerlerindeki dere yataklarında durum taraması yapıldığını , tarama sonucunda Aydın merkeze bağlı Umurlu , Koçarlı , Bağarası , Söke , Söke - Yenidoğan , Kuşadası ve Sultanhisar ilçelerindeki dere yataklarının kapatıldığının tespit edildiğini ifade etti . Dere yatağına iskan ruhsatı veren bir çok belediyeyi daha önce mahkemeye verdiklerini , ancak davaların hepsini kaybettiklerini dile getiren Halil İbrahim İndap , ' ' biz taraf olduğumuz için mahkemelerde bilirkişi olarak başka bir yerden bir kişi seçiliyor .
Bilirkişiler de bu işlerin ehli olmadığı için DSİ'nin aleyhine karar veriyor , ama iki gün sonra buralarda taşkın , sel olunca sorumlusu o bilirkişi olmuyor .
Herkes elini taşın altına koysun ' ' dedi .

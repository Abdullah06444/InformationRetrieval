Yapılan düzenleme ile üniversite araştırma görevlisi kadroları için 35 yaş sınırı kaldırıldı .
Yükseköğretim Kurulunca ( YÖK ) yapılan yeni düzenleme ile \ " araştırma görevlisi kadrosuna başvurabilmek için ilana ilk başvuru tarihi itibarıyla 35 yaşını doldurmamış olma\ " şartı kaldırıldı . \ " Öğretim Üyesi Dışındaki Öğretim Elemanı Kadrolarına Yapılacak Atamalarda Uygulanacak Merkezi Sınav ile Giriş Sınavlarına İlişkin Usul ve Esaslar Hakkında Yönetmelikte Değişiklik Yapılmasına Dair Yönetmelik\ " , Resmi Gazete'nin bugünkü sayısında yayımlandı .
Yeni düzenleme ile 9 Kasım 2018 tarihli Resmi Gazete'de yayımlanan ilgili mevzuatın bazı maddelerinde değişikliğe gidildi .
Buna göre , daha önceki mevzuatta bulunan \ " araştırma görevlisi kadrosuna başvurabilmek için ilana ilk başvuru tarihi itibarıyla 35 yaşını doldurmamış olma\ " şartı yürürlükten kaldırıldı .
Öğretim görevlisi kadrosuna başvuracak adaylarda \ " en az tezli yüksek lisans derecesine sahip olmak\ " veya \ " lisans ve yüksek lisans derecesini birlikte veren programlardan mezun olma\ " şartı aranacak .
Meslek yüksekokullarının YÖK tarafından belirlenen uzmanlık alanlarındaki öğretim görevlisi kadrolarına başvuracak adaylarda \ " en az tezli yüksek lisans derecesine sahip olma\ " ya da \ " lisans mezunu olup belgelendirmek kaydıyla alanında en az 2 yıl tecrübe sahibi olmaları\ " gerekecek .
TEZSİZ YÜKSEK LİSANS MEZUNLARINA ÖZEL GEÇİCİ MADDETezsiz yüksek lisans mezunlarının öğretim görevlisi kadrolarına başvuruları ise yönetmeliğe eklenen geçici madde ile düzenlendi .
14 Mart 2016'dan önce tezsiz yüksek lisans programlarına kayıtlı olup 9 Kasım 2018'den önce tezsiz yüksek lisans programlarından mezun olanların , meslek yüksekokullarının \ " en az tezli yüksek lisans mezunu olmak\ " şartı aranan öğretim görevlisi kadrolarına başvurularında bugünkü düzenlemedeki özel şartları düzenleyen ilgili hükümler uygulanmayacak .
Tezsiz yüksek lisans mezunlarının , öğretim görevlisi kadrosuna 3 yıl süre ile ataması yapılacak .
Bu kapsamda atananların , atama süresi içerisinde alanlarıyla ilgili tezli yüksek lisans programlarını tamamlamaları şart olacak .
Süresi içinde alanlarıyla ilgili tezli yüksek lisans programlarını tamamlayamayanların yeniden ataması yapılmayacak .

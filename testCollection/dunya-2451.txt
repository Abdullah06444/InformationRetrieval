Hindistan hükümeti tarafından yapılan açıklamaya göre , ülkede kripto para ticareti ve madenciliğinin yasaklanacağı bildirildi .
Yasağın yürürlüğe girmesinin , yalnızca Hindistan'ı değil harici global piyasaları da etkileyeceği öngörülüyor .
Kripto para ticaretini ve madenciliğini yasaklama hazırlıklarıyla gündeme gelen Hindistan hükümeti , konuyla ilgili Reuters'a yaptığı açıklamada , Güney Asya ülkesinde milyonlarca kripto para yatırımcısını elindeki tüm mal varlığını satmaya mecbur kılacak bir yasa tasarısı üzerinde çalışmalar yürüttüğünü söyledi .
Kripto para ticaretini resmi olarak yasaklamaya hazırlandıklarını söyleyen Hindistan hükümet yetkilileri , tasarının yasalaşması halinde Hindistan'da kripto para bulundurmanın , madenciliğinin , ticaretini ve transferini yapmanın suç sayılacağını ifade etti .
HİNDİSTAN , KRİPTO PARAYI YASAKLAYAN İLK BÜYÜK EKONOMİ OLMA ADAYIYatırımcıların mal varlıklarını elden çıkarması konusunda esneklik tanıyacak olan hükümet , tasfiye işlemleri için yatırımcılara altı ay süre tanıyacak .
Bu sürenin sonunda hala kripto para ticaretini sürdüren yatırımcılar yasa kapsamında cezalandırılacak .
Konuyla ilgili açıklamalarda bulunan hükümet yetkilisi , yasa üzerinde çalışmaların sürdüğünü ve bu sebeple kamuya açık hale gelmediğini belirtti .
Başbakan Narenda Modi ve hükümetinin mecliste çoğunluğa sahip olması , kripto para yasağının yasalaşmasına kesin gözüyle bakılmasına sebep oluyor .
Tasarı yasalaştığı takdirde , Hindistan kripto parayı yasaklayan ilk büyük ekonomi vasfına sahip olacak .
HİNDİSTAN'IN KRİPTO PARA SERVETİ 1,4 MİLYAR DOLARHimayesinde bulunan kripto para varlıklarının tümünü dışarı çıkarmak istese de bu Hindistan hükümeti için pek kolay olmayacak .
Edinilen bilgiye göre , Hint ülkesinde 8 milyon kripto para yatırımcısı bulunuyor .
Ülkede toplam 1,4 milyar dolar seviyesinde kripto para olduğu iddia ediliyor .

Mersin'de önceki gün vefat eden psikolog yazar ve şair Suna Tanaltay , gözyaşları arasında toprağa verildi .
Öykü , şiir , deneme ve kişisel gelişim alanında çok sayıda eseri olan psikolog , şair ve yazar Suna Tanaltay , 88 yaşında vefat etti .
Bir süredir Alzheimer Derneği Yaşlı Yaşam Merkezi'nde kalan Tanaltay'ın kalp yetmezliğine bağlı olarak vefat ettiği belirtildi .
Radyo ve televizyonlarda yaptığı söyleşilerle tanınan Suna Tanaltay için Akbelen Mezarlığı'nda cenaze töreni düzenlendi .
Törene Tanaltay’ın ailesi , yakınları ile sevenleri kaldı .
Cenaze namazının kılınmasının ardından Tanaltay pandemi kuralları çerçevesinde sevenlerinin gözyaşları arasında toprağa verildi .
SUNA TANALTAY KİMDİR ?
22 Nisan 1933 yılında Mersin'de dünyaya gelen Suna Tanaltay , İstanbul Üniversitesi Edebiyat Fakültesi Psikoloji Bölümü'nden 1957 yılında mezun oldu ve Çapa Tıp Fakültesi'nden psikiyatri sertifikası aldı .
Kandilli Kız Lisesi ve Kabataş Erkek Lisesi'nde psikoloji , felsefe ve edebiyat öğretmeni olarak görev yapan Tanaltay , 1958 yılından 1979 yılına kadar Çapa Psikiyatri Kliniği'nde psikolog olarak da görev aldı .
Psikiyatrist , yazar ve şair olarak tanınan eşi Dr. Erdoğan Tanaltay ile muayenehane açtı ve eşiyle Türkiye'yi dolaşıp ' Sevgi , Saygı , Hoşgörü ' konulu söyleşiler yaptı .
TÜBİTAK'ta ' Medyada ve İnsan İlişkilerinde Sevgi ve Saygı ' dersleri verdi .

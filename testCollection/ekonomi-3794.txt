Ziraat Bankası , salgın döneminde uygun koşullarla hem bireysel hem de kurumsal müşterileri için uygulamaya aldığı kredi paketlerine ilave olarak şimdi de takipte borcu bulunan müşterilerine yeni bir ödeme imkanı sağlıyor .
Bankadan yapılan açıklamaya göre , takip hesaplarında borcu bulunan kurumsal , tarımsal ve bireysel müşterilerin , vadesinde ve / veya ödenmesi gereken tarihte ödeyemeyerek 31 Aralık 2020 tarihi itibarıyla takip hesaplarına intikal etmiş kredilerine ödeme kolaylığı sunuluyor .
Temerrüt faizi dahil takip borcu 1 milyon TL'yi geçmemek üzere , bireysel , tarımsal ve kurumsal müşteriler için takibe intikal bakiyesi belirlenmiş tutarlar içerisinde kalan müşteriler , takipteki borçlarını tek seferde ödemek kaydıyla bu imkandan yararlanabilecek .
Bu imkandan yararlanmak isteyen müşterilerden , borçlarının takibe intikal ettiği tarihten sonraki dönem için temerrüt veya başka ad altında herhangi bir faiz tahsil edilmeyecek .
Ziraat Bankası müşterileri , takip hesaplarına aktarıldığı tarihteki bakiyelerini tek seferde ödedikleri takdirde , takip tarihinden borcun kapandığı tarihe kadar işlemiş olan faizi ödemek durumunda kalmayacak .
Ziraat Bankası'nın takipte borcu bulunan müşterilerine rahat nefes aldırmak amacıyla geliştirdiği bu uygulama , 8 Mart - 30 Haziran 2021 tarihleri arasında geçerli olacak .
Takip hesaplarına intikal bakiyesine ilişkin sınırlar , bireysel kredi müşterileri için 100 bin TL , tarımsal kredi müşterileri için 500 bin TL ve diğer kurumsal kredi müşterileri için ise 500 bin TL olarak belirlendi .

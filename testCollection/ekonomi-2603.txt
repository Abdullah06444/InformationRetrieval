Türkiye'deki otomobil üretimini sonlandıracağını açıklayan Honda , Gebze’deki üretim tesislerini HABAŞ Topluluğuna devretmek üzere anlaşmaya vardığını duyurdu .
Honda Türkiye tarafından yapılan açıklamada , şu ifadeler kullanıldı : \ " Honda Türkiye A. Ş. Gebze’deki üretim tesislerini HABAŞ Topluluğuna devretmek üzere anlaşmaya varmıştır . Taraflar arasında varılan anlaşma neticesinde söz konusu taşınmazın teslim tarihi Eylül 2021’den sonra gerçekleştirilecektir . 1992 yılından beri Türkiye’de faaliyet gösteren Honda , bugüne kadar olduğu gibi bundan sonra da müşterilerine pazarlama , satış ve satış sonrası operasyonları ile hizmet sunmaya devam edecektir . Faaliyetlerine İstanbul’daki Genel Müdürlüğünde devam edecek olan Honda Türkiye A. Ş. , etkin bayi ağı ile ülkemiz için değer yaratmayı sürdürecektir . \ "
Honda , 2021 yılında mevcut Civic Sedan modelinin üretiminin tamamlanmasını takiben Türkiye'deki otomobil üretim operasyonunu sonlandırma kararı aldığını daha önce duyurmuştu .
Açıklamada , söz konusu kararın , küresel otomotiv endüstrisindeki elektrifikasyon alanında yaşanan gelişmeler ve bu gelişmelere bağlı olarak uygun üretim kapasitesinin sağlanması gerekliliği nedeniyle alındığı belirtilmişti .
HABAŞ HAKKINDAHamdi Başaran'ın kurucusu olduğu Habaş , tibbi ve endüstriyel gaz , elektrik , çelik , tüp , ağır makine , üreticisi , LNG ( sıvılaştırılmış doğal gaz ) ve CNG ( sıkıştırılmış doğal gaz ) , LPG ( sıvılaştırılmış petrol gazı ) dağıtıcısı , deniz taşımacılığı ve liman hizmeti veren bir kuruluş .

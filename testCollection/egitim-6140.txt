Hiç kimsenin yaşam tarzı , siyasi görüşü ve inancıyla ilgilenmediğini söyleyen Prof. Dr. Selami Kuran , " Tek kriterim herkesin işini yapması , liyakat ve adalettir . Boğaziçi Hukuk Fakültesi’ne babamın oğlu gelse liyakat ve adaletten ödün vermem " dedi .
Prof. Dr. Melih Bulu’nun Boğaziçi Üniversitesi’ne rektör olarak atanmasıyla başlayan protestolar devam ederken , üniversite bünyesinde yeni açılan Hukuk Fakültesi’nin dekanlığına atanan Prof. Dr. Selami Kuran’ın ismi üzerinde de bazı iddialar gündeme geldi .
" AİHM’ye seçilemeyen Türk yargıç " olarak lanse edilen eski Marmara Üniversitesi Milletlerarası Hukuk Ana Bilim Dalı Başkanı Prof. Dr. Selami Kuran , Milliyet gazetesine dekanlık sürecini ve AİHM’de yaşananları anlattı .
Lisans ve doktora eğitimini Zürih Üniversitesi Hukuk Fakültesi’nde tamamlayan Prof. Dr. Kuran , liseden sonra hukuk okuma idealiyle Zürih’e gittiğini ve bulaşıkçılık , komilik , garsonluk gibi işler yaparak hem çalışıp hem de okuduğunu söyledi .
İsviçre’de geçirdiği 12 yılın sonunda Türkiye’ye döndüğünü belirten Kuran , İsviçre’de doktora yaparken tanıştığı Prof. Dr. Selçuk Öztek’in davetiyle Marmara Üniversitesi Hukuk Fakültesi’nde akademisyen olarak çalışmaya başladığını anlattı .
Kuran , sorularımıza şöyle yanıt verdi : BOĞAZİÇİ HUKUK'TA FARKLI NELER OLACAK ?
Benim aklımda dekanlık yoktu .
YÖK başkanı Yekta bey arayıp görüşmek istediğini söyledi .
Yüz yüze görüştük .
Akademik olarak beni takip ettiklerini söylediler .
Ben de Türkiye’deki Hukuk Fakültesi’ne giren birçok öğrencinin ticaret veya ceza hukukuna yoğunlaşıp , mezun olunca avukatlığa yöneldiklerini ancak dünyanın çok farklı bir yöne gittiğini belirterek , uzman yetkin hukukçulara ihtiyacımız olduğunu belirttim .
Boğaziçi’nde uluslararası hukuk , deniz hukuku , AB hukuku , bilişim , enerji , insan hakları hukuku gibi tematik alanları önceleyen ve öğrencileri bu vizyona kanalize edecek bir eğitim anlayışımız olacak .
Türkiye’nin en zeki , algısı açık , sorgulayan öğrencileri donanımlı hukukçu olmalı .
Fakültede asgari 60 , azami 100 öğrencinin eğitim alacağı bir yapı oluşturacağız .
Türk Hukuku’nu Türkçe , diğer alanlarda İngilizce öğretim yapacağız .
Yüzde 100 İngilizce hukuk eğitimi sömürge ülkelerinde olur .
Türkiye’de hukuk fakültesi alanında bir numara olmayı hedefliyoruz .
Öğretim elemanlarını hangi kriterlere göre seçeceksiniz ?
Adrese teslim ilan veya kadrolaşma olacağından çekinenler var ?
Akademisyenler , Boğaziçi’nin akademik atama ve yükseltme kriterlerine uygun görevlendirilecek .
Zamanla bu kriterleri de yükseltmeyi hedefliyoruz .
Beni bilen bilir .
Hiç kimsenin yaşam tarzı , siyasi görüşü , inancıyla ilgilenmem .
Tek kriterim herkesin işini yapması , liyakat ve adalettir .
Boğaziçi Hukuk Fakültesi’ne babamın oğlu gelse liyakat ve adaletten ödün vermem .
Hakkı teslim ederim .
Tekrar ediyorum ; babamın oğlu veya yakınım bile olsa liyakat ve adaletten vazgeçmem .
Bu kadar tepki arasında yakınlarınızın dekanlık görevi için çekincesi olmadı mı ?
Atama gündeme gelince eşimle konuştum .
Kendisi 25 yıllık avukattır .
Eşim , ‘Senin Boğaziçi gibi köklü bir üniversitede Hukuk Fakültesi’nin temelini atman ülke için çok önemli’ diyerek motive etti . \ " AYRIMCILIK YAPILINCI MASADAN KALKTIM\ "
AİHM’ye yargıç olarak kabul edilmediğiniz konusu gündem getirildi ?
2017 yılı sonunda Işıl Karakaş’ın görev süresi dolacağından , Dışişleri ve Adalet Bakanlığı’ndan Işıl hanımın yerine aday olup olmayacağımı sordular .
Ben de ülkem için adaylığı kabul ettim ve süreç başlamış oldu .
Benden önce 3 aday kabul edilmemişti .
Akademik geçmişim , çalışmalarım birinci komisyon veya danışma paneli dediğimiz kurulda kabul edildi .
Birinci komisyondan tam geçer not aldıktan sonra ikinci komisyona davet edildim .
Mülakat şeklindeki komisyonda ağırlıklı olarak Avrupa parlamenterler meclisinden farklı siyasi gruplara mensup milletvekilleri bulunuyordu .
Toplantı başlarken , 25 kişilik komisyon üyelerine ‘Burada hukukçu kimliğimle bulunuyorum .
Avrupa hukuku , insan hakları , AİHM içtihadı , insan hakları ihlalleri ile ilgili her soruya çekinmeden cevap verebilirim’ dedim .
Sonra sırayla sorular gelmeye başladı .
İlk soru terörle mücadelede oldu .
Seçilmiş HDP’li belediyelerin neden görevden alındığı şeklindeydi .
Türkiye’deki hendek olaylarını anlattım .
Ülkenin güvenlik güçlerinin bazı yerleşim yerlerine sokulmadığını , kasabalarda şehirlerde , yer altına tüneller açılıp terör örgütünün yığınak yaptığını , Avrupa’da hiçbir ülkenin bu duruma müsaade etmeyeceğini ve bazı yerel yöneticilerin terör örgütüyle iş birliği yaptığının kanıtlandığını anlattım .
Bu kez 15 Temmuz ve FETÖ’den ihraç edilenleri sorular gelmeye başladı .
15 Temmuz’da yaşananları , sivil insanların katledildiğini , devlet bürokrasisine sızan bir örgüt yapılanması olduğunu ve devletin bu örgütü tasfiye ettiğini anlattım .
Aslında mülakatın nereye gittiğinin farkındaydım ve ortam gerilmeye başlamıştı . ‘Türkiye’de uzun tutukluluk yargının kalite meselesi , hak ihlali sorunlarını konuşalım’ dedikçe konu dönüp dolaşıp siyasi sorulara geliyordu .
En sonunda bir komisyon üyesi , ‘Türkiye’nin insan hakları ve demokrasiyle her zaman sorunu var .
Kültürünüzden , inancınızdan , tarihinizden dolayı sorunlu ve sorumlusunuz’ deyince ; ‘Ülkemde insan hakları ihlalleri olduğunu söyleyebilirsiniz ancak Türkiye’deki insanların tümünü inancı , tarihi , kültürüyle küçümseyemezsin’ diyerek çıkıştım .
Bir toplumu küçümsemenin insan hakları ihlali olduğunu , soru ve yorumun hukuki değil siyasi olduğunu , mülakatta ayrımcılığa dayanan bu görüşü şiddetle redettiğimi dile getirip , ‘Burada yargıçlık seçimi değil , yargılama yapılıyorsa ne işim var’ diyerek masadan kalktım .
Yargıçlık seçiminden çekildiğimi belirttikten sonra , siyasi iktidarı temsilen veya herhangi bir siyasi aidiyetle gelmediğimi , ülkemi temsilen geldiğimi ve aşağılanmaya sessiz kalmayacağımı söyledim .
Adaylıktan çekildiğimi Dışişleri ve Adalet bakanlıklarına ilettim , Işıl hanım görevi de otomatikman uzadı . " \ "
İFADE ÖZGÜRLÜĞÜ İNSAN HAKKIDIR\ " Öğencilerin itirazlarını dile getirmesinin birincil öneme sahip insan hakkı olduğunu düşünüyor musunuz ? Aklı selimle hareket etmediğimiz , barışçıl şekilde ifade özgürlüğünü kullanmadığımız takdirde demokratik toplumsal yaşam sürdürülemez . Empati kurmanın önemine inanıyorum . Herkesin aklı selim içinde , barışçıl ve demokratik sınırlarda itiraz ve ifade özgürlüğünü kullanması insan hakkıdır . Ancak bunun dışına çıkmanıza da hiçbir ülkede müsaade edilmez . BOĞAZİÇİ ÜNİVERSİTESİ'NDE PROTESTO

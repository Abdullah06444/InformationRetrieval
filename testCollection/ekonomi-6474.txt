Yargıtay , borçlunun sorumluluğu için senet üzerinde imzasının bulunmasının yeterli olduğuna , ayrıca isminin yazılı olmasının gerekmediğine hükmetti .
Yüksek mahkemenin emsal nitelikteki kararıyla , senette adı soyadı olmasa da imzası olan kişi borçlu sayılacak .
Alacağını tahsil edemeyen kişi , bonoya dayalı olarak kambiyo senetlerine mahsus haciz işlemi başlattı .
Takibe karşı borçlu kişi , icra mahkemesine başvurarak takibe dayanak bonoda , keşideci şirkete ait imzanın olmadığını ve ödeme gününün sonradan doldurulduğunu , dolayısıyla bononun kambiyo senedi vasfı bulunmadığını ileri sürdü .
Mahkeme davayı kabul etti .
Kararı davacı şirket temyiz edince devreye Yargıtay 12. Hukuk Dairesi girdi .
Kararda ; yasada ; ' Temsile selahiyeti olmadığı halde bir şahsın temsilcisi sıfatıyla bir poliçeye imzasını koyan kişi , o poliçeden dolayı bizzat sorumludur\ " hükmü hatırlatıldı . Borçlunun atmış olduğu imzadan sorumluluğu için senet üzerinde imzasının bulunması yeterli olup , ayrıca isminin yazılı olmasının gerekli olmadığı vurgulandı . Borçlunun senet üzerindeki imzayı kabul ettiğine dikkat çekilen kararda şöyle denildi : \ "
Bonoda keşideci olarak şirket ünvanının yazılı olduğu , muteriz borçlunun ise aval olarak adının yazılı olduğu , bonoda birbirinin aynı olan iki adet imzanın bulunduğu , imzaların kendisine ait olduğu hususunun muteriz borçlunun da kabulünde olduğu görülmektedir .
Bu durumda , bononun keşideci firma adına muteriz borçlu tarafından imzalandığı ve aynı kişinin senet üzerinde aval veren sıfatıyla da imzasının bulunduğu anlaşılmaktadır .
Keşideci şirketi münferiden G. G. ve F. G. ’nun temsile yetkili oldukları , bononun düzenlenme tarihi itibariyle muteriz borçlunun keşideci şirket yetkilisi olmadığı anlaşılmakta olup , tarafların da aksi yönde bir iddiası yoktur .
Bu durumda , muteriz borçlunun şirket temsilcisi olmadığı halde şirket adına imza attığından dolayı aval veren sıfatıyla sorumluluğu bulunmamaktadır .
Temsil yetkisi olmadığı halde keşideci şirket adına senet imzalayan ve imza inkarında da bulunmayan muteriz borçlunun attığı imzadan dolayı şahsen sorumlu olacağı tabiidir .
Yetkisiz temsilci sıfatıyla hareket eden borçlu , bonodan dolayı keşideci sıfatıyla sorumlu olacağından , hakkında kambiyo senetlerine mahsus haciz yoluyla takip yapılmasında yasaya aykırılık bulunmamaktadır .
O halde , mahkemece borçlunun itirazının reddi gerekirken , yazılı gerekçe ile hüküm tesisi isabetsizdir .
Alacaklının temyiz itirazlarının kabulü ile mahkeme kararının bozulmasına oy birliği ile karar verildi . \ " VİDEO : İKİNCİ ELDE SIFIR SATIŞ

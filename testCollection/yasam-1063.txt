Van Tarih ve Kültür Araştırmaları Derneği Başkanı İkram Kali , 121 yıl önce İstanbul'da yayınlanan Saadet Gazetesi'ne manşet olan Van Gölü canavarı için şunları söyledi : \ " Osmanlı'dan günümüze varlığı anlatılan bu yaratığın varlığının yalan olduğuna inanmıyorum . \ "
Van Gölü'nde varlığı - yokluğu tartışma konusu olan ve bugüne kadar bir çok gazete ve televizyona haber olan efsane Van Gölü Canavarı'nın 121 yıl önce de haber olduğu ortaya çıktı .
Görgü tanıklarının , uzunluğu 10-12 metre , ses çıkaran , su püskürten siyah renkli olarak taraf ettiği Van Gölü Canavarı'nın 121 yıl önce manşet olan haberi ile ilgili Van Tarih ve Kültür Araştırmaları Derneği Başkanı İkram Kali açıklama yaptı .
Kali , Sultan Abdulhamit Han döneminde yayınlanan Saddet Gazetesi'nin 28 Şaban 1306 ( 29 Nisan 1889 ) çıkan 1323 nolu nüshasında haberin yayınlandığını söyledi .
Kali , dönemin Van Vali Yardımcısı olmak üzere , doktor , asker , futbolcu , köylü , balıkçıların da bulunduğu çeşitli yaş ve mesleğe sahip yüzlerce Vanlının çeşitli tarihlerde gördüğü , adına isim yarışması açılan , heykeli dikilen , eski Başbakanlardan Bülent Ecevit tarafından adına Van Gölü Canavarı ismiyle şiir yazılan , TBMM tarafından Van Gölü Canavarı araştırma komisyonu kurulan Van Denizi'nin simgesi canavarın yalan olduğuna inanmadığını anlattı .
CANAVAR , ABDEST ALAN BİR KİŞİYİ GÖTÜRMÜŞDHA'nın haberine göre ; Van Gölü canavarı ile ilgi manşet haberin , tarih , ilim ve kültür içerikli Yedikıta Dergisi'nin 26. sayısında , Selman Soydemir imzası , Zeynep Seymen illüstrasyonu yer aldığını belirten Kali , Saadet Gazetesi'nin 121 yıl önce yayınlanan ve bir kişinin ölümü ile sonuçlanan haberi ile ilgili bilgi de bilgi verdi .
Kali haberdeki şu hususları anlattı : \ " Bitlis merkez sancağına bağlı Hizan kazası ahalisinden üç kişi , yolculuğa çıkıp , Bulanık tarafına giderken yol güzergahı olması nedeniyle Van Denizi'nin Tatvan Ahlat arası sahillerine tesadüf eder . Bunlardan birisi namaz kılmak için deniz kenarında bir yerde abdestini almaya başlar . Sıra ayaklarına gelip yıkamak için azıcık denize girer girmez deniz hayvanlarından biri derhal ayağına sarılıp kendisini denize çekmeye , bu ise bütün kuvvetiyle dışarı çıkmaya çabalar . Yalnız başına hayvanın tasallutundan kurtulamayacağını anlayınca feryat ile arkadaşlarından yardım ister . Arkadaşları güç hal ile bu şahsı denizden çıkarır ise de , hücum eden hayvan zavallı adamın topuğundan dizine kadar sarılmıştır . Adamın feryadı göklere çıkar . Bütün çabalar sonuç vermeyince biçare adamın arkadaşları ateş yakarak hayvanın adamın ayağını bırakması için kuyruğunu ateşle yakarlar . Ateş tesiriyle hayvandan yürek tırmalayan çığlık ile heybet , kuvvet ve acıyla havaya fırlar . Ayağını kapmış olduğu adamı da beraber kaldırıp yirmi yirmi beş metre yükseğe çıktıktan sonra denize doğru inerek adamı da beraber alıp götürür\ "
Kali , bir kişinin ölümüyle sonuçlanan bu haberle birlikte Van Gölü Canavarı hakkında bugüne kadar yazılan konuşulan , iddia edilen tartışmalara ve bilgilere yeni bir boyut eklendiğini de söyledi .
Kali haberde üç ayrıntının dikkat çekici olduğunu belirterek , \ " Bunlanlardan birincisi son 50 yıl içersinde görenlerin ifadelerinde Van Gölü Canavarının insana zarar vermediği söylenmişti ve böylede bilinmektedir . Ancak gazetenin haberinde 121 yıl önce Van Gölü Canavarı olarak adlandırılan yabani bir yaratığın insana zarar verdiğidir . İkincisi , 121 yıl önce de Van Gölü'ne bugün Vanlıların söylediği gibi Van Denizi denildiğidir . Üçüncüsü ise haber Van Denizi sularında nesli devam eden yabani bir yaratık var iddiasını da güçlendirmektedir . Ben , Osmanlı'dan günümüze varlığı anlatılan bu yaratığın yalan olduğuna inanmıyorum\ " dedi .

ABD merkezli yatırım bankası JP Morgan'ın , aralarında Nikolaos Panigirtzoglou'nun da olduğu stratejistleri tarafından hazırlanan raporda , şirket hazine yönetimlerinin Tesla'nın Bitcoin adımını hızla takip etmelerinin beklenmediği kaydedildi .
Tesla'nın 1,5 milyar dolarlık Bitcoin yatırımının yankıları küresel finans piyasalarında devam ediyor .
Daha önce Bitcoin'de uzun vadeli hedeflerinin 146 bin dolar olduğunu belirten JPMorgan stratejistleri hazırladıkları yeni notta Tesla yatırımı sonrası Bitcoin'in şirket bilançolarına alınmasına yönelik beklentileri analiz etti .
Kurum , diğer şirketlerin Bitcoin konusunda Tesla'yı takip etmesini öngörmenin hatalı olabileceğine işaret etti .
Aralarında Nikolaos Panigirtzoglou'nun da bulunduğu stratejistler diğer şirketlerin Tesla'nın bilançosuna Bitcoin'i ekleme kararını takip etmesini beklememek gerektiğini ifade etti .
Stratejistler şirketlerin bu yöndeki kararları için temel faktörün Bitcoin'deki oynaklığın durumu olacağına işaret etti .
Notta , \ " Kurumsal portföylerde tipik olarak banka mevduatları , para piyasası fonları ve kısa vadeli bonolar yer alır . Bu da yıllık oynaklığın yüzde 1 civarında seyretmesi anlamına gelir . Portföyde yüzde 1'lik Bitcoin ciddi oynaklık kaynağı olabilir\ " değerlendirmeleri yer aldı .
Bloomberg'in haberine göre kurumun stratejistleri Tesla'nın yatırım kararı sonrasında fiyat hareketlerine yönelik değerlendirmelerde de bulundu .
Buna göre Bitcoin'de Tesla ile başlayan rallinin daha az spekülatif kurumsal girişlere bağlı olacağı belirtildi .
Tesla'nın 1,5 milyar dolarlık yatırımı sonrasında Bitcoin 48 bin doları aşarak yeni rekor seviyeye yükselmişti .
Son 24 saat içinde 43,881 ve 47,145 dolar dolar arasında dalgalanan Bitcoin , şu sıralarda 45 bin dolar civarında işlem görüyor .
Tarihinde ilk kez 1800 dolar seviyesinin üzerini göre Ethereum fiyatı da 1738 dolar civarında seyrediyor .
ARŞİV : BİTCOİN'DE YENİ ZİRVE GELİR Mİ ?

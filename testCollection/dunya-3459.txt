SON DAKİKA HABERİ : İtalya Başbakanı Giuseppe Conte istifa ettiğini açıkladı . Conte'nin kendi liderliğinde parlamentoda daha sağlam bir koalisyon kurulması ve bu konuda istişareleri Cumhurbaşkanının yapabilmesi için istifa ettiği belirtiliyor .
İtalya'da Conte'nin daha geniş destekli hükümet kurması için istifa ettiği İtalyan basınında yer alırken eğer hükümet kurulmazsa erken seçim gündeme gelebilecek .
İtalya Başbakanı Giuseppe Conte istifa ettiğini açıkladı .
İtalya'da 13 Ocak'ta dörtlü koalisyonun bozulmasıyla başlayan hükümet krizinde yeni bir evreye girildi .
Geçtiğimiz gün İtalya Başbakanlığından yapılan yazılı açıklamada , bakanlar kurulunun sabah toplanacağı belirtilerek , \ " Başbakan Giuseppe Conte , istifa etmek için Cumhurbaşkanlığına gitme isteğini bakanlarına açıklayacak . Başbakan Conte , kabine toplantısının ardından Cumhurbaşkanı Sergio Mattarella ile görüşecek . \ " ifadeleri kullanılmıştı .
KOALİSYON DAĞILDIKTAN SONRA AZINLIKTA KALDIİtalyan basınında çıkan haberlerde , Italia Viva partisinin koalisyondan ayrılması sonrasında Senato'daki çoğunluğu riske giren Conte'nin , Adalet Bakanı Alfonso Bonafede için Senato'da yapılacak oylamada hükümetinin azınlıkta kalma ihtimalinin belirmesi üzerine istifayı gündeme aldığı belirtilmişti .
Conte'nin kendi liderliğinde parlamentoda daha sağlam bir koalisyon kurulması ve bu konuda istişareleri Cumhurbaşkanının yapabilmesi için istifa edeceği belirtiliyor .
CONTE DAHA GENİŞ DESTEKLİ HÜKÜMET İÇİN GÖREVLENDİRİLEBİLİRİtalya Cumhurbaşkanı Sergio Mattarella'nın ise Başbakan Conte'nin istifasını kabul etmesi durumunda , parlamentoda temsil edilen siyasi partilerle yeni hükümet için istişareleri başlatabileceği ya da vakit kaybetmeden Conte'yi yeniden daha geniş destekli bir hükümet kurmakla görevlendirebileceği senaryoları İtalyan basınında yer almıştı .
KOALİSYON ORTAKLARI CONTE'NİN ARKASINDA Koalisyonun büyük ortaklarından 5 Yıldız Hareketi ( M5S ) ile Demokratik Parti'den ( PD ) , Conte'nin \ " 3. Conte Hükümeti\ " ni kurmasına dair mesajlar gelirken , muhalefetteki sağ partiler ise seçime gidilmesi çağrılarını yineledi ancak , M5S ve PD'nin Senato'daki sandalye sayısı salt çoğunluk için yetmiyor .
Kamuoyu yoklamalarında birinci parti olarak çıkan aşırı sağcı Lig Partisi'nin lideri Matteo Salvini , Conte'nin daha önce istifa etmesi gerektiğini savunurken , bu noktada halka gidilmesi gerektiğini ifade etti .
2'NCİ CONTE HÜKÜMETİ M5S , PD , Özgürler ve Eşitler'in ( LeU ) üçlü koalisyon olarak başladığı , PD'nin bölünüp içinden Iv'nin çıkmasıyla dörtlü koalisyona dönüşen \ " 2. Conte Hükümeti\ " , yine Giuseppe Conte liderliğindeki M5S ile aşırı sağcı Lig Partisinin oluşturduğu koalisyon hükümetinin yerine 5 Eylül 2019'da kurulmuştu .
Koalisyonun küçük ortaklarından Iv , 13 Ocak'ta Avrupa Birliği'nden gelecek kurtarma fonuna ilişkin başbakanlığın hazırladığı planı ve Conte'yi sert şekilde eleştirerek hükümetten çekilmişti .
Bu çekilmeyle başlayan hükümet krizinde , 2. Conte Hükümeti 18 Ocak'ta parlamentonun alt kanadı Temsilciler Meclisinden salt çoğunlukla , 19 Ocak'ta üst kanat Senatodan ise salt çoğunluk olmadan güvenoyu almıştı .
Senato'da salt çoğunluğun olmaması hükümetin , bazı komisyonlarda azınlığa düşmesine yol açmıştı .
Conte ve diğer koalisyon ortakları , 20 Ocak'tan bu yana hükümeti , parlamentoda güçlendirecek ortak arayışına girmiş ancak temaslardan bir sonuç alamamıştı .

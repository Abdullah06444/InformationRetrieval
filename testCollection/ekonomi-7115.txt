SON DAKİKA HABERİ : Merkez Bankası faiz toplantısı sonrası kararını açıkladı .
Banka politika faiz oranını 2 puan artırarak yüzde 17'ye yükseltti .
Gözler Merkez Bankası'nın faiz toplantısına çevrilmiş durumda .
Merkez Bankası , 2020'nin son toplantısında faiz kararını duyurdu .
21 Kasım tarihinde yapılan toplantıda faiz oranları 475 baz puan artırılarak yüzde 15 seviyesine yükseltilmişti .
Banka bugün yapılan toplantı sonrası faizde 200 puan daha artışa gitti .
Aralık ayındaki toplantıyla Merkez Bankası yeni politika faizini yüzde 17'ye yükseltmiş oldu .
Merkez Bankası'nın faiz açıklamasıBanka tarafında yapılan yazılı açıklamada şu ifadelere yer verildi ; Para Politikası Kurulu ( Kurul ) , politika faizi olan bir hafta vadeli repo ihale faiz oranının yüzde 15’ten yüzde 17’ye yükseltilmesine karar vermiştir .
Küresel ekonomiye dair veriler üçüncü çeyrekte başlayan kısmi toparlanmanın devam ettiğine işaret etmektedir .
Ancak , aşıya dair olumlu gelişmelere karşın , son dönemde artış gösteren Covid - 19 vakaları nedeniyle küresel ekonomiye ilişkin belirsizlikler devam etmektedir .
Milli gelir verileri ve son çeyreğe ilişkin göstergeler iktisadi faaliyette güçlü bir seyre işaret etmektedir .
Ancak , artan vaka sayıları nedeniyle getirilen kısıtlamalar , başta hizmetler sektörü olmak üzere iktisadi faaliyetin kısa vadeli görünümüne dair belirsizlik oluşturmaktadır .
Diğer yandan , salgın döneminde sağlanan yüksek kredi büyümesinin birikimli etkileriyle güç kazanan iç talep cari işlemler açığını artırmaktadır .
İç talep koşulları , döviz kuru başta olmak üzere birikimli maliyet etkileri , uluslararası gıda ve diğer emtia fiyatlarındaki yükseliş ve enflasyon beklentilerindeki bozulma , fiyatlama davranışları ve enflasyon görünümünü olumsuz etkilemeye devam etmektedir .
Bu doğrultuda Kurul , enflasyon görünümüne dair risklerin bertaraf edilmesi , enflasyon beklentilerinin kontrol altına alınması ve dezenflasyon sürecinin en kısa sürede yeniden tesisi için , 2021 yılsonu tahmin hedefini göz önünde bulundurarak , güçlü bir parasal sıkılaştırma yapılmasına karar vermiştir .
Önümüzdeki dönemde parasal duruşun sıkılığı , enflasyonu etkileyen tüm unsurlar dikkate alınarak , enflasyonda kalıcı düşüşe ve fiyat istikrarına işaret eden güçlü göstergeler oluşana kadar kararlılıkla sürdürülecektir .
Düşük enflasyon ortamının kalıcı olarak tesisinin , ülke risk primlerinin düşmesi , ters para ikamesinin başlaması , döviz rezervlerinin artış eğilimine girmesi ve finansman maliyetlerinin kalıcı olarak gerilemesi yoluyla , makroekonomik ve finansal istikrarı olumlu etkileyeceği değerlendirilmiştir .
TCMB karar alma süreçlerinde orta vadeli bir perspektifle , enflasyonu etkileyen tüm unsurları ve bu unsurların etkileşimini temel alan bir analiz çerçevesi benimsemektedir .
Açıklanacak her türlü yeni verinin ve haberin Kurul’un geleceğe yönelik politika duruşunu değiştirmesine neden olabileceği önemle vurgulanmalıdır .
Merkez Bankası faiz kararı toplantısı ne zaman ?
Merkez Bankası'nın faiz kararı toplantısı bugün yapıldı .
Merak edilen sorulardan biri de faiz oranlarının ne olacağıydı .
Banka saat 14.00'te açıkladığı kararında faiz oranlarında artışa gitti .
Yapılacak olan açıklamayla birlikte 2020'nin son faiz kararı da verilmiş oldu .
Bu karar mevduat faiz oranlarının da belirlenmesinde kullanılacak .

Ekonomistler , Para Politikası Kurulu ( PPK ) toplantısında politika faizinin sabit bırakılacağını , olası bir faiz artışının ise sürpriz olarak değerlendirileceğini belirtti .
Yabancı ekonomistler de Merkez Bankası'nın bu haftaki toplantısında değişikliğe gitmemesini bekliyor .
Türkiye Cumhuriyet Merkez Bankası ( TCMB ) , geçen ayki PPK toplantısında politika faizini yüzde 17'de sabit bırakmıştı .
Karar metninde , ileriye dönük net bir sözlü yönlendirme yapılırken , sıkı para politikası duruşunun kararlılıkla uzun bir müddet sürdürülmesi ve gerekmesi durumunda ilave sıkılaşma adımlarının atılacağı ifade edilmişti .
Ekonomistler , toplantıda politika faizi olan bir hafta vadeli repo ihale faiz oranının sabit bırakılacağını tahmin ediyor .
TCMB'nin parasal duruştaki sıkılığı piyasaya göstermesi ve kredibilitesini güçlendirmesi adına ölçülü faiz artırımının ( 100 baz puan ) da göz ardı edilmemesi gerektiğini söyleyen ekonomistler , karar metninde enflasyon ve dolarizasyona ilişkin verilecek mesajların yakından takip edileceğini dile getirdi . \ " POLİTİKA FAİZİNİN SABİT KALACAĞI YÖNÜNDEKİ DURUŞUMUZU SÜRDÜRÜYORUZ\ "
Tacirler Yatırım Araştırma Müdürü Özlem Bayraktar Gökşen , politika faizinin yüzde 17 seviyesinde sabit kalması yönünde bir tahminlerinin olmasına rağmen bir artırım ihtimalini de göz ardı etmemek gerektiğini söyledi .
Bu çerçevede yüzde 17 seviyesinde olan politika faizinde 100 baz puanlık bir faiz artırımının da sürpriz olmayacağını belirten Gökşen , piyasa beklentisine bakıldığında ise politika faizinin sabit kalması yönünde tahminler olduğunu ifade etti .
Gökşen , şu değerlendirmelerde bulundu : \ " Ocak ayı enflasyon gerçekleşmesinin TCMB’nin tahmin aralığının üst sınırında olması gelecek döneme ilişkin yukarı yönlü riskleri bir miktar daha yukarı çıkardı . Buna ek olarak ekonomik aktiviteye ilişkin halen güçlü verilerin olması para politikası adımlarının etkilerini geciktirebilir yönünde endişeler de mevcut olabilir . Bu çerçevede sözel yönlendirmenin de bu paralelde olduğu düşünülürse bir faiz artırımı gerçekleşebilir . Diğer taraftan enflasyon tahmin patikamızda herhangi bir değişikliğe henüz gitmezken , nisan ayında en yüksek seviyeyi ( yüzde 15,7 ) göreceğimiz yolundaki beklentimizi koruyoruz . Bu çerçevede politika faizinin sabit kalacağı yönündeki duruşumuzu sürdürüyoruz . Gelecek aylarda beklentimiz üzerinde bir gerçekleşme olması durumunda ise faiz artırımı olabileceğini düşünüyoruz . \ " \ " ILIMLI FAİZ ARTIŞIYLA ARTIRIM SÜRECİ SONLANDIRILABİLİR\ "
AA Finans Analisti ve ekonomist Haluk Bürümcekçi de Merkez Bankası'nın ocak ayı toplantı karar metninde para politikası duruşuna ilişkin mesaj cümlesine , \ " Enflasyonda kalıcı düşüş görene kadar sıkı duruşun uzun bir müddet korunacağı\ " vurgusunun eklenerek ilk yarıda faiz indirimi için erken olduğu algılamasının güçlendirilmeye çalışıldığını belirtti .
Ayrıca , enflasyonun seyri açısından hangi gösterge ve kriterlerin ( yayılım endeksleri , talep ve maliyet unsurları ve enflasyon beklentilerinin tahmin ufku içerisinde hedeflerle uyumu ) yakından izleneceğinin belirtilmesinin de \ " ileriye dönük yönlendirme\ " kapsamında yer aldığını ifade eden Bürümcekçi , \ " Ancak hepsinden önemlisi , gerekmesi durumunda ilave parasal sıkılaşma yapılacağı vurgusunun eklenmesi oldu ki , bunun olası enflasyon sürprizlerine karşı bir sigorta olarak yer aldığını ve sıkı para politikası duruşunu güçlendirmiş olduğunu düşünüyoruz . \ " dedi .
Bürümcekçi , ocak enflasyonun yüzde 14,97 ile beklentilerin üzerinde gerçekleştiğini hatırlattı .
Enflasyonun bu seviyesi ile gerçekleşen enflasyona göre hesaplanan politika reel faizinin yüzde 1,8 ve beklenen enflasyona göre hesaplanan reel faizin yüzde 5,6 seviyesinde bulunduğuna işaret eden Bürümcekçi , şunları kaydetti : \ " TCMB Başkanı Naci Ağbal , 5 Şubat'taki söyleşide , politika faizinin , gerçekleşen ve beklenen enflasyonun üzerinde bir seviyede olacağını ama bu iki seviye arasındaki aralığın enflasyonist baskıların yaygınlığına , yoğunluğuna , para politikası tepkisine duyarlı olup olmadığına bağlı olacağını açıklamıştı . Merkez Bankası Enflasyon Raporu’nda ise enflasyon patikasını vermiş nisan ayına kadar yükseliş öngördüğünü göstermişti . Ocak enflasyonu sonrası ise yıl sonuna TÜFE beklentisi yüzde 11,23 ile bankanın yıl sonu tahmini olan yüzde 9,4’ün üzerinde kalmaya devam etmişti . Bu ayki karara ilişkin anketler ise medyan beklentiyi , enflasyonun önümüzdeki dönemde yüzde 17 civarını aşmayacağı öngörüsü ile TCMB’nin politika faizini bu seviyede tutacağı yönünde gösteriyor . Gerek hanehalkı ters dolarizasyonunun güçlendirilmesi ve gerekse enflasyonda yukarı yönlü sürprizlerin devam edebileceğini düşündüğümden TCMB'nin ılımlı bir faiz artışı ( en fazla 100 baz puan ) ile artırım sürecini sonlandırmasının mevcut dengeler açısından daha doğru olacağını düşünüyorum . \ " \ " FAİZLERDE DEĞİŞİM BEKLEMİYORUM\ "
Econs Kurucu Ortağı ve ekonomist Ferhat Yükseltürk ise TCMB’nin son toplantısından bu yana kur sepetinde yaşanan yüzde 6'ya yakın değerlenmenin , enflasyon beklentileri ve finansal koşullar açısından oldukça olumlu bir resim sunduğunu söyledi .
İç talep tarafında ise kredilerde Kasım 2020'den bu yana yaşanan yavaşlama ve salgın önlemlerinin etkisiyle talep kaynaklı enflasyonist risklerin dengeli olduğunu belirten Yükseltürk , \ " Enflasyon dinamikleri açısından ise aynı dönemde artan enerji , endüstriyel metal ve tarım emtia fiyatlarında yaşanan hızlı yükseliş enflasyonda aşağı yönlü hareketin önündeki en önemli engel . Bu kapsamda enflasyona yönelik risklerin son 1 aylık dönemde kısmen dengeli olduğunu değerlendirebiliriz , ancak yurt dışında yükselen enflasyon beklentileri ve faiz hadleri TCMB tarafından sıkı duruşun sürdürülmesini zorunlu kılıyor . TCMB’nin son dönemde gayet başarılı bir şekilde kullandığı sözlü yönlendirmeyle sıkı duruşun sürdürüleceği mesajının bu toplantıda tekrar teyit edilmeye devam edilmesini , faiz oranlarında ise herhangi bir değişikliğe gitmemesini bekliyorum\ " diye konuştu . YABANCI EKONOMİSTLER DE TCMB'DEN FAİZ DEĞİŞİKLİĞİ BEKLEMİYORSociete Generale Gelişmekte Olan Piyasalar Strateji Direktörü Phoenix Kalen , TCMB'nin en son Para Politikası Kurulu toplantısındaki sözlü yönlendirmeye tutarlı olarak faizlerde değişikliğe gitmeyebileceğini aktardı .
Gerçekleşen enflasyon ve enflasyon beklentilerindeki iyileşmeler para politikasında gevşeme alanı oluşturana kadar yani yılın üçüncü çeyreğine kadar TCMB'nin faiz oranlarında herhangi bir aksiyon almayabileceğini söyleyen Kalen , bankanın politika faizinde yılın üçüncü çeyreğinde 100 baz puan , dördüncü çeyreğinde de 100 baz puan indirime gidebileceğini dile getirdi . \ " TCMB , ' BEKLE - GÖR ' TUTUMU SERGİLEYEBİLİR\ "
İspanyol BBVA'nın Büyük Veri Araştırmaları Başkanı Alvaro Ortiz Vidal - Abarca da TCMB'nin bu toplantıda beklemede kalabileceğini belirterek ancak harekete geçme konusunda tetikte olacağını kaydetti .
Büyüme ivmesinin pozitif olduğunu ve çıktı açığı ile gıda fiyatları için yukarı yönlü baskılara neden olduğunu vurgulayan Abarca , yüksek kredibilite sayesinde TL'nin dolar karşısında değer kazandığını , bunun da ithal edilen ürünler üzerindeki enflasyonist baskıları dengelediğini dile getirdi .
Abarca , TCMB'nin ' bekle - gör ' tutumu sergileyebileceğini ancak enflasyonla mücadele etmek için gerekirse harekete geçebileceğine dair net bir yönlendirmeyi de sürdürebileceğini vurguladı .
TD Securities Gelişen Piyasalar Strateji Başkanı Cristian Maggio , enflasyonun beklentilerin üzerinde artmasına karşın TCMB'nin politika faizinde artışa gitmeyebileceğini belirtti .
TCMB'nin politika faizini yüzde 17'de sabit bırakacağı öngörüsünde bulunan Maggio , bu sabit tutma kararına belirtilen \ " gerekmesi durumunda faizlerde artışa gidilebilir\ " açıklamasının eşlik edebileceğini ifade etti .
TCMB Para Politikası Kurulu toplantısına ilişkin AA Finans'ın beklenti anketine katılan ekonomistlerin büyük çoğunluğu politika faizinin sabit bırakılacağını tahmin ediyor .
Ocak ayındaki Para Politikası Kurulu toplantısında politika faizi yüzde 17'de sabit bırakılmıştı .
VİDEO : DOLARDA DÜŞÜŞ SÜRER Mİ ?

Türkiye’nin yenilenen deprem haritası dijital ortama aktarıldı .
Oturduğu semtin deprem riskini öğrenmek isteyen vatandaş , https://tdth.afad.gov.tr adresinden koordinat ve adres bilgilerini girerek sorgulama yapılıyor .
( Yoğunluk nedeniyle site kilitlendi ) Vatandaş , internetten soyağacı ve miras arama hizmetleri sonrası mahallesinin deprem riskini de görebilecek .
En son 1996 yılında hazırlanan Türkiye’nin deprem tehlike haritası güncellenerek önceki gün Resmi Gazete’nin mükerrer sayısında yayımlandı .
AFAD’ın koordinasyonunda ODTÜ , Boğaziçi , Akdeniz , Çukurova , Sakarya Üniversiteleri ve Maden Tetkik Arama ( MTA ) Genel Müdürlüğü ile birlikte hazırlanan yeni haritayla , risk değerlendirmesi sadece fay hattına göre değil , zemin yapısı da göz önünde bulundurularak yapıldı .
Riski belirtmek için kullanılan 1'inci ve 2'nci derece şeklindeki sistem kalktı , yerini Avrupa ve Amerika’da yıllardır uygulanan “ivme” yöntemi aldı .
İSTANBUL’DA KIRMIZI ALAN ARTTIHaritada İstanbul’da tehlikeli yerleri gösteren kırmızı alanlardaki artış dikkat çekti .
AFAD Danışma Kurulu Üyesi Prof. Dr. Orhan Tatar , “Yeni haritada artık yerel zemin koşulları da dikkate alınıyor .
Kadıköy , Çamlıca , Beykoz civarında zemin sağlam , çünkü ana kayalar var zemininde ama biraz daha kuzeye çıkılınca Şile civarında daha dayanıksız zeminler söz konusu .
Fay hattıyla beraber zemin koşulları da dikkate alındığı zaman renklerde bazı değişiklikler yaşandı” dedi .
İstanbul’da 19 yılında yaşanan depremden sonra , adaların içinden kırılmamış bir hat kaldığına dikkat çeken Tatar , bu hatta en yakın kıyı şeridinin koyu kırmızı renkte gösterildiğini ifade etti .
MAHALLE MAHALLE DEĞERLENDIRMEYeni deprem haritası dijital ortama taşındı .
İnternetteki https://tdth.afad.gov.tr adresinde mahalle mahalle risk değerlendirmesi yapılmasına imkân tanıyan “Türkiye Deprem Tehlike Haritaları İnteraktif Web Uygulaması” oluşturuldu .
Test aşamasındaki uygulamayı kullanmak için ana sayfanın sol üst bölümünde yer alan “raporlama” butonuna tıklamak yeterli .
Gereken koordinat bilgileri girildikten sonra , o yerin deprem riski görülebilecek .
HESAPLAMALAR OTOMATİK OLACAKGazete Habertürk'ten Esra Nehir'in haberine göre Tatar , yeni deprem haritası ile inşaat mühendislerinin işlerinin kolaylaşacağını belirterek , “Eskiden mühendisler hesaplamaları kendileri yapıyordu .
Örneğin 1. ve 2. bölge arasında kalan yerleşim yerlerinde , 1’i baz alınca farklı değerler ortaya çıkıyor , bina maliyetleri artıyordu .
Artık hesaplamayı program otomatik olarak yapacak ve tartışmaya yer kalmayacak” dedi .
Tatar , yeni düzenleme ile 5 farklı zemin türü ve 4 farklı “ivme değeri” baz alınarak hesaplama yapıldığını vurgulayarak , “Sadece mevcut durum değil , fay hattı aktif mi değil mi , en son ne zaman hasar yapıcı deprem üretmiş , üzerinden ne kadar zaman geçmiş , kayma hızı ne kadar , bütün parametreler üst üste konularak daha sağlıklı hesaplama yapılacak .
Yeni harita 3-4 yıllık bir çalışmanın ürünü” diye konuştu .
YÜKSEK BİNALAR İZLENECEKTürkiye Bina Deprem Yönetmeliği de güncellendi .
Yönetmelik , 1 Ocak 2019 tarihinde yürürlüğe girecek .
AFAD , gerekli gördüğü durumlarda , kuvvetli deprem hareketlerinin ölçülmesi amacıyla binalara veya açık alanlara “ivme kayıtçıları” yerleştirebilecek .
Yüksekliği 105 metre ve daha fazla olan binalara , “Yapı Sağlığı İzleme Sistemi” kurulması zorunlu hale getirilecek .
Gerçek zamanlı kayıt yapacak izleme sisteminin bakımından ve korunmasından yapı sahipleri sorumlu olacak .
NELER DEĞİŞTİ ?
Haritadaki bir başka değişiklik de İç Anadolu Bölgesi’nde .
22 yıl önceki haritada koyu kırmızı ile gösterilen Kırşehir , Kırıkkale çevresi yeni haritada daha düşük deprem riskine işaret eden turuncuya çalan sarı renk ile işaretlendi .
Karadeniz bölgesinde ise Bartın eski haritada koyu kırmızı renkte yer alırken , yeni haritada turuncu renkte gösterildi .
Ankara’da da yeni haritada riskin düşürüldüğü görüldü .
KANDİLLİ'NİN YENİ DEPREM TAHMİNİ

Corona virüsün İngiltere , Güney Afrika ve Brezilya'da ortaya çıkan mutasyona uğramış türleri , endişe yaratmaya devam ediyor .
Türkiye'de dahil olmak üzere 20'yi aşkın ülkede tespit edilen Güney Afrika varyantı en son olarak Rusya'da görüldü .
Rusya'da corona virüs nedeniyle vaka sayıları artarken , üllkede Güney Afrika mutasyonuna rastlandığı açıklandı .
Açıklama , Rusya Tüketici Haklarının Korunması ve İnsan Refahı için Federal Gözetim Servisi’nden geldi .
Rusya Tüketici Haklarının Korunması ve İnsan Refahı için Federal Gözetim Servisi’nden yapılan açıklamada , corona virüsün Güney Afrika mutasyonunun ülkede görüldüğü belirtildi .
Açıklamada , " İngiltere varyantına bağlı 28 ve Güney Afrika varyantına bağlı 2 vaka tespit edildi ve Brezilya varyantı bulunamadı " denildi .
Öte yandan , bilim insanları Brezilya varyantına P. 1 , İngiltere varyantına B. 1.1.7 , Güney Afrika varyantına da B. 1.351 diyor .
RUSYA’DA SON DURUMRusya'da son açıklanan verilere göre toplam vaka sayısı 4 milyon 400 bin 45’e , toplam can kaybı ise 92 bin 494’e ulaştı .
Ülkede toplamda 4 milyon 3 bin 576 kişinin virüsü yenerek iyileştiği ve 303 bin 975 de aktif vaka olduğu bildirildi .
VARYANTLI VİRÜS KAÇ ÜLKEDE GÖRÜLDÜ ?
Küresel olarak birden fazla sayıda ortaya çıkan corona virüs varyantları ilk olarak İngiltere'de ortaya çıktı .
İngiltere'de ortaya çıkan mutasyona uğramış corona virüs varyantı , dünya çapında 90'ı aşkın ülkede tespit edildi .
Dünya Sağlık Örgütü'nün ( DSÖ ) yaptığı açıklamada , Güney Afrika'da rastlanan mutasyona uğramış varyantın da 20 ülkeye yayıldığını belirtti .
MUTASYONA UĞRAYAN VARYANTLI VİRÜS NEDEN TEHLİKELİ ?
Yapılan araştırmalarda , yeni tip corona virüs varyantlarının virüsü daha öldürücü hale getirdiğine dair bir bulguya rastlanmadı .
Ancak bazı doktorlar yeni virüs varyantlarının baskın hale gelmesinin vaka sayılarında artışa neden olduğunu belirtiyor .
Her ne kadar hastalığı şiddetlendirmiyor olsa da yeni tip corona virüs varyantlarının bulaş riskini ve dolayısıyla ölüm oranını arttırdığı gözlemleniyor .
HANGİ VİRÜS VARYASYONU DAHA HIZLI YAYILIYOR ?
İngiltere , Güney Afrika ve Brezilya varyantlarında görülen N501Y mutasyonu , virüsün daha hızlı yayılmasına destek oluyor .
Bununla beraber Güney Afrika , Brezilya ve bazı İngiltere varyantlarında görülen E484K mutasyonu , antikorların virüse karşı mücadelesinde etki ediyor .
CORONA VİRÜS DÜNYAYA BÖYLE YAYILDI

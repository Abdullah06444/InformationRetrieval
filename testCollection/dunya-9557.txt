İtalya Başbakanı Conte , salgınla mücadelede tüm dünya toplumlarının teşhis , tedavi ve aşılara erişiminin garanti edilmesi gerektiğini ve bunların herkesin hakkı olduğunu söyledi .
İtalya Başbakanı Giuseppe Conte , Suudi Arabistan'ın ev sahipliğinde video konferans yöntemiyle düzenlenen G20 Liderler Zirvesi'nin ilk gün oturumuna katıldı .
Başbakan Conte , buradaki konuşmasında , yeni tip corona virüs ( Covid - 19 ) salgınıyla mücadeleye değinerek , \ " Tüm dünya toplumları için teşhis , tedavi ve aşılara erişimi garanti edilmelidir . İtalya için bunlar küresel varlıklardır ve birkaç kişinin ayrıcalığı değil , herkesin hakkıdır . Halk sağlığına yatırım yaparak Covid - 19'un yol açtığı korkunç sınamayla yüzleşmeliyiz ki bu hem ahlaki hem sosyal bir zorunluluktur . \ " ifadesini kullandı . \ " G20'NİN SALGIN KRİZİNDEN HIZLI İYİLEŞME TAAHHÜDÜNÜ YANSITMASINI BEKLİYORUM\ "
G20'nin salgın krizinden hızlı iyileşme taahhüdünü yansıtmasını beklediğini ifade eden Conte , \ " Aynı şekilde insanlığın bugün mücadele ettiği eşitsizlikten iklim değişikliğine kadar pek çok konuda çözüm bulmalı . Biz birlik içinde kalmalıyız ve bu krizin bize sunduğu fırsatları yeni , daha iyi , normallik yaratmak için kullanmalıyız\ " diye konuştu .
Suudi Arabistan'ın ardından dönem başkanlığını üstlenecek olmalarına ilişkin de Conte , Riyad Zirvesi'nden çıkan sonuçları takip edeceklerini ayrıca ekonomik krizin üstesinden gelmek için özellikle en savunmasız ülkelerle koordineli bir çabayı teşvik edeceklerini kaydetti .
Başbakan Conte , İtalya'nın mevcut önemli mali boşlukları aşmak ve küresel olarak sağlık sistemlerini güçlendirmek için üzerine düşeni yapacağını da ifade etti .
VİDEO : HANGİ ÜLKE NE KADAR AŞI ALACAK ?
- ARŞİV

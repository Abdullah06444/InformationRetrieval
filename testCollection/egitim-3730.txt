YÖK Başkanı Saraç , \ " 2019-2020 bahar dönemi için öğrencilerin eksik kalan uygulama eğitimi ve süresinin , uzaktan öğretim yöntemiyle ders , ödev , proje , uygulama dosyası ve benzeri etkinlikler veya yaz öğretimi şeklinde yükseköğretim kurumları tarafından tamamlatılabilmesine karar verilmiştir\ " dedi .
Yükseköğretim Kurulu ( YÖK ) Başkanı Prof. Dr. Yekta Saraç , corona virüs salgını nedeniyle öğrencilerin eksik kalan sektördeki uygulama eğitimlerinin üniversiteler tarafından uzaktan öğretim yöntemiyle ders , ödev , proje , uygulama dosyası ve benzeri etkinlikler veya yaz öğretimi şeklinde tamamlatılabilmesine karar verildiğini bildirdi .
Saraç , Twitter'den yaptığı açıklamada , \ " Yükseköğretimden Endüstriye Nitelikli İnsan Gücü\ "
Projesi kapsamında , bazı lisans programlarında 7 dönem , ön lisans programlarında ise 3 dönem dersliklerde , 1 dönem de ilgili sektörün işletmelerinde verilmek üzere uygulamalı eğitim modelinin gerçekleştirildiğini hatırlattı .
Bu yıl bahar döneminde , salgın nedeniyle örgün eğitime ara verilerek uzaktan eğitime geçildiğini ifade eden Saraç , diğer taraftan pek çok işletmenin faaliyetlerine ara vererek , esnek veya kısmi zamanlı çalışmaya başladığı , dolayısıyla işletmelerde uygulamalı eğitime devam etme imkanı kalmadığını belirtti .
Yükseköğretim kurumlarında , \ " 7 + 1\ " ve \ " 3 + 1\ " eğitim modelinin uygulandığı programlarda , öğrencilerin 5-6 hafta süreyle işletmelerde uygulamalı eğitim aldıklarını aktaran Saraç , şunları kaydetti : \ " 2019-2020 bahar dönemi için öğrencilerin eksik kalan uygulama eğitimi ve süresinin , uzaktan öğretim yöntemiyle ders , ödev , proje , uygulama dosyası ve benzeri etkinlikler veya yaz öğretimi şeklinde yükseköğretim kurumları tarafından tamamlatılabilmesine karar verilmiştir . \ "
Yekta Saraç , YÖK olarak , küresel salgın döneminde , yükseköğretimin bütün imkanlarını kullanarak , eş zamanlı farklı uygulamaları devreye sokmaya ve mümkün olduğunca en az mağduriyet ile bu süreci yönetmeye çalıştıklarını vurguladı .
EĞİTİME VİRÜS DÜZENLEMESİ

Oyak Renault'nun ardından Tofaş da çip tarafında yaşanan tedarik sorunu nedeniyle üretimine ara veriyor .
Şirketten yapılan açıklama göre üretim 19 Mart - 5 Nisan arası duracak .
Küresel otomotiv şirketlerini etkisi altına alan çip krizi Türkiye'de de üretimi etkiliyor .
Oyak Renault'nun ardından Tofaş da üretime ara verme kararı aldı .
Şirketten Kamuyu Aydınlatma Platformu'na ( KAP ) yapılan açıklamada üretimin çipte tedarik sorunu nedeniyle 19 Mart - 5 Nisan arası duracağı ifade edildi .
Açıklamada şu ifadelere yer verildi ; \ " Geçtiğimiz yıldan beri tüm dünyayı etkisi altına alan Covid - 19 pandemisi nedeniyle otomotiv endüstrisi de dahil olmak üzere küresel ölçekte birçok sektörü etkileyen elektronik bileşen ( mikroçip ) tedarik sorunu yaşanmaktadır . Tofaş , ürünlerindeki yüksek teknoloji , giderek artan elektronik bileşim kullanımı ve dünya ile bütünleşik üretim sistemi sebebiyle söz konusu mikroçip tedarik sorunundan etkilenmektedir . Bu kapsamda bünyesinde söz konusu mikroçiplerin kullanıldığı bazı parçaların yurtdışından tedarik ve teslimat süreçlerindeki aksamalar sebebiyle 19 Mart 2021 akşamı mesai bitiminden 5 Nisan 2021 tarihine kadar iki hafta süreyle fabrikamızda üretim faaliyetlerine ara verilecektir . Söz konusu kararın etkilerinin asgari seviyede tutulması amacıyla , üretime ara verilen süre içerisinde üretim tesislerinin bazı periyodik bakım çalışmaları gerçekleştirilecektir . Bununla birlikte , Şirketimizin üretim dışında kalan operasyonları faaliyetlerine devam edecektir . Konuyla ilgili önemli gelişmeler yatırımcılarımızla ayrıca paylaşılacaktır . \ "
ARŞİV : ABD VE ÇİN , ÇİP KRİZİNDE BERABER ÇALIŞACAK

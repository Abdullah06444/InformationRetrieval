Rekabet Kurulu Facebook ve WhatsApp hakkında resen soruşturma başlattı ve WhatsApp verilerinin paylaşılması zorunluluğunu durdurdu . Kişisel Verileri Koruma Kurulu ( KVKK ) , WhatsApp'ın \ " zorunlu güncelleme\ " kararının yarınki toplantıda ele alınacağını duyurdu .
Tüm dünyada olduğu gibi Türkiye'de de tepkilere neden olan WhatsApp'ın yeni gizlilik sözleşmesi için Rekabet Kurulu harekete geçti .
Kuruldan yapılan açıklamada Facebook ve WhatsApp hakkında resen soruşturma başlatıldığı duyuruldu .
Ayrıca WhatsApp'la veri paylaşımı zorunluluğunun durdurulduğu bildirildi .
REKABET KURULU'NDAN AÇIKLAMA Rekabet Kurulu Facebook ve WhatsApp hakkında resen soruşturma başlattı ve WhatsApp verilerinin paylaşılması zorunluluğunu durdurdu .
Açıklamada şöyle denildi : \ " Rekabet Kurulu’nun 11.01.2021 tarihli ve 21-02 / 25
25 - M sayılı kararıyla , WhatsApp kullanıcılarına getirilen veri paylaşma zorunluluğu hakkında Facebook Inc . , Facebook Ireland Ltd. , WhatsApp Inc . ve WhatsApp LLC ( hepsi birlikte “Facebook” olarak anılacaktır ) hakkında 4054 sayılı Rekabetin Korunması Hakkında Kanun’un 6. maddesinin ihlal edip edilmediğinin tespiti amacıyla resen soruşturma açılmıştır .
Bilindiği üzere , son günlerde , WhatsApp kullanıcılarına , WhatsApp kullanım koşullarının ve gizlilik ilkesinin güncelleneceğine ilişkin bilgilendirme yapılmış , söz konusu bilgilendirmede kullanıcıların WhatsApp’ı kullanmaya devam edebilmeleri için WhatsApp verilerinin Facebook şirketleri ile paylaşılmasına onay vermeleri gerektiği , aksi halde 8 Şubat 2021’den itibaren WhatsApp’ı kullanamayacakları belirtilmiştir .
Bu haliyle güncelleme , daha fazla verinin Facebook tarafından toplanmasını , işlenmesini ve kullanılmasını içermektedir .
Alınan kararda ayrıca söz konusu uygulamalarının soruşturma sonucunda alınacak nihai karara kadar ciddi ve telafi olunamayacak zararlar doğurma ihtimalini haiz olduğundan 4054 sayılı Kanun’un 9. maddesi çerçevesinde geçici tedbir alınması ve bu kapsamda Facebook’un Türkiye’de , WhatsApp kullanıcılarının verilerinin 8 Şubat 2021 tarihinden itibaren başka hizmetler için kullanılmasına yönelik getirdiği koşulları durdurması ve bu koşulları kabul eden veya bilgilendirmeyi alarak kabul etmeyen tüm kullanıcılara Facebook’un veri paylaşımını içeren yeni koşulları durdurduğunu anılan tarihe kadar bildirmesi gerektiğine karar verilmiştir . \ " KVKK YARIN ELE ALACAKKişisel Verileri Koruma Kurulu ( KVKK ) , WhatsApp'ın \ " zorunlu güncelleme\ " kararının yarınki toplantıda ele alınacağını duyurdu . KVKK'nin internet sitesinde yer alan duyuruda , WhatsApp Inc . tarafından , WhatsApp uygulamasını kullanmak isteyenlerin kişisel verilerinin işlenmesine ve yurt dışında bulunan tedarikçi , iş ortakları , hizmet sağlayıcıları ve diğer üçüncü taraflara aktarılmasına rıza verilmesini içerecek şekilde kullanım şartlarının güncellendiği hatırlatıldı . WhatsApp'ın , rıza vermeyen kullanıcıların uygulamayı kullanamayacağı ve hesaplarının silineceğine dair kullanıcılara bilgilendirme iletildiği belirtilen duyuruda , şunlar kaydedildi : \ "
Kişisel Verilerin Korunması Kanunu'nun 15'inci maddesi uyarınca Kişisel Verileri Koruma Kurulunun 12 Ocak 2021 tarihli toplantısında konu , kişisel verilerin korunması mevzuatı genel hükümleri ile kanunun açık rıza , veri işleme şartları , yurt dışına veri aktarımı ve temel ilkeler yönünden değerlendirilecek olup , gelişmeler hususunda kamuoyu ayrıca bilgilendirilecektir . \ "

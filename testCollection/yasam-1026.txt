Geçtiğimiz gün hayatını kaybeden Türk yatçılığının piri olarak adlandırılan Prof. Dr. Süleyman Dirvana'yı NTV Tarih'e verdiği röportajıyla anıyoruz .
Denizci - doktor Süleyman Dirvana , Boğaz’da doğdu ; son Osmanlı dönemine ve Cumhuriyet’in ilk yıllarına tanıklık etti .
Almanya’da tıp okudu , 2. Dünya Savaşı’nda Çanakkale’de askerlik yaptı , 40 sene Gureba’da ( Çapa ) operatör hekim olarak çalıştı .
Dünyanın ateşe düştüğü 1915’te doğdu Süleyman Dirvana .
Ve kaderi de , doğduğu tarihte devam eden Çanakkale muharebeleriyle çizildi .
Yıllar sonra , 1943’te Seddülbahir’de askerlik yapacak ; aldığı teknenin adını da Seddülbahir koyacak , yine Seddülbahir köyünde bir evi olacak ve denizden hiç kopamayacaktı .
Ünlü Kıbrıslı ailesinin bir üyesi Dirvana .
Büyük dedesi Kıbrıslı Mehmet Emin Paşa , üç kere sadarazamlık yapmış ; babası İbrahim Edhem Bey , Türkiye’nin ilk filozoflarından ve yüksek yargı organı olan Şura - yı Devlet’te başkanlık yaptıktan sonra sadrazamlığa atanmış .
1913’teki Bab - ı Ali baskınında öldürülen Harbiye nazırı yaveri Tevfik Bey de Süleyman Bey’in dayısı .
Göksu’daki Kıbrıslı Yalısı’nda doğan Dirvana , burada tam anlamıyla denizle haşır neşir olmuş .
Küçük yaşlardan itibaren tekne tamirinden kullanımına her şeyiyle ilgilenmeye başlamış .
Süleyman Dirvana’nın rüzgarlı hayatı denizden bir daha hiç kopmamış ; Türkiye’nin ilk yelkencilerinden biri olmuş .
Almanya’da tıp okuyup yurda dönünce de Türkiye’nin yaşarken efsane cerrahlarından biri olmuş .
Geçtiğimiz gün hayatını kaybeden Dirvana ile son röportajını Ayşegül Parlayan NTV Tarih için yapmıştı : Nasıl başladı deniz merakınız ?
Doğduğumda başladı .
1915 Ağustos’unda Kandilli’de Kıbrıslı Yalısı’nda .
Yalı bize büyük dedem Sadrazam Kıbrıslı Mehmet Emin Paşa’dan kalmıştı .
Deniz kenarında balıkçılık yapılırdı .
Deniz ürünleri açısından çok bereketli bir voli yeriydi .
Anadolu Hisarı’ndan Balıkçı Ahmet işletirdi .
Büyük ırıp ağı Boğaz’ın ortasına kadar atılırdı , iki koldan yüzlerce tayfa çekerdi .
Daha ufak manyat denilen bir ağ ile de harikulade balık yakalanırdı .
Her ağ çekilişinde , 14 metre boyunda bir alamana ya da kancabaşı dolduracak kadar büyük miktarda uskumru , barbunya gibi iyi kalitede balık çıkardı .
Bunlar kayıklara doldurularak balıkhaneye götürülür ve satılırdı .
Bir kısmı da bizim yalının hakkı olarak bize ve çeken balıkçılara verilirdi .
Ben de küçükken kuşağımı bağlardım , ucunda ağırlığı olan uçkurumu giyerdim ve o balıkçıların arasında ağa sarılıp çekerdim .
Balık zamanlarında bilhassa kışın , orası bayram yerine dönerdi .
Davul zurna çalardı .
Şekerci ve macuncular çocuklara satış yapardı .
Çok eğlenceli bir hayattı .
Deniz , yaşamımın bir parçası oldu .
Balıkçılık yalıya gelir getirir miydi ?
Evet , ama ilerleyen yıllarda balık azaldığından ağlarla avlanmak da bitti .
Ancak kayıkla , oltayla lüfer avlanırdı .
Ayrıca Küçüksu plajı , eskiden bizim yalının bostanıydı .
Sebzelerimiz meyvelarımız orada yetişirdi .
Bir de Sultan Mahmut tarafından dedem Sadrazam Kıbrıslı Mehmet Emin Paşa’ya Abdülmecid zamanında hibe edilen dört büyük çiftliğimiz vardı Güney Kıbrıs’ta .
Bunlar daha sonradan İngilizler tarafından gaspedildi .
Ailenizde Osmanlı Devleti’nde ve Türkiye Cumhuriyeti’nde önemli roller üstlenen diplomat ve askerler var .
Dayılarım amcalarım hep askerdiler .
Rahmetli Tevfik dayım Harbiye Nazırı Kamil Paşa’nın yaveriydi .
Bab - ı Ali baskınında " Ne oluyor bu gürültü ? " diye koridora çıkınca Enver Paşa’nın serdengeçtileri " dank " diye vurmuşlar onu .
Babam İbrahim Edhem Bey de Abdülhamit zamanında katipti .
Abdülhamit yatağında uykuya dalarken , babam perde arkasından ona hafiye romanları okurmuş .
Babamı çok sevdiğinden tahsil etsin diye Paris Sorbonne Ünversitesi’ne göndermiş .
Babam da çok çalışmış ve okulu birincilikle bitirmiş .
Türkiye’nin ilk filozofudur bence .
Descartes’ı 21 yaşındayken Türkçe’ye tercüme etmiş .
Onun eski harflerle olan orijinal baskısını Erzurum Üniversitesi’nin mahzenlerinde bulduk ve yeniden bastırdık .
Ayrıca eşim Zeynep , babamın daha sonra yazdığı " Dinler Hakkında Mukayese " adında notlarını Kıbrıslı Yalısı’nın mahzeninde buldu .
Onun da bir kısmı basıldı .
Aileniz 1919’da siz dört yaşındayken Türkiye’den ayrılmak zorunda kaldı .
Peki Avrupa’dan ne zaman döndünüz ?
1924’te İstanbul’a döndük .
Alman Lisesi’ne yazıldım .
İşgal senelerinde Fransız ordusu tarafından kışla olarak kullanıldığından harap vaziyetteydi .
Hamburg’tan gelen işçilere okulu tamir ettirdiler .
Tamirat sırasında da Beyoğlu Caddesi’nde kiralanan bir odada sınıf kurdular .
Ağabeyim Selim’le ben İstanbul’un levanten çocuklarıyla beraber burada ders gördük .
Diğer ağabeylerim Emin ve Mahit , Robert Kolej’e yazıldı .
Biz orada okurken harf inkilabı oldu .
Fakat müdür biraz geç de olsa farkına vardı ki Almanlar bize sadece kendi coğrafya ve tarihlerini öğretiyordu .
Bizim mağlubiyetlerimizi hakaret ederek anlatıyorlardı .
Bu yüzden Alman müttefiklerimizi gözümüzde büyütmeyelim .
Bize en ufak katkıları olmadı .
Bu uyarılarımdan öğretmenler de utanmaya başladı .
Bize Türkçe coğrafya ve tarih öğretecek bir öğretmen yolladılar .
O da bir felaket çıktı .
Doğru dürüst bir Türk coğrafyası ve tarihi öğrenmeden lise mezunu olduk .
Sonra tıp okumak için yurtdışını tercih ettiniz .
1934’te Münih’e gittim .
Çünkü buradaki üniversite karmakarışıktı .
Vahdettin’i tutan adamlar profesör olarak kalmıştı üniversitede .
Tabii Yahya Kemal gibi çok önemli isimler de vardı .
Yahya Kemal’i çok seviyorsunuz .
Yahya Kemal bizim yalıda yaşadı uzun zaman .
Dayımın arkadaşıydı .
Fıta denilen yarış kayığımla Yahya Kemal’i Boğaz’da gezdirirdim , körfeze götürürdüm kürek çekerek daha çocukken .
Varşova’da elçilik yaparken yazdığı " . Duydumsa da zevk almadım bu İslav kederinden / Zihnim bu şehirden , bu devriden çok uzakta / Tanburi Cemil çalıyor eski plakta / Birdenbire mesud’um işitmek hevesiyle / Gönlüm dolu İstanbul’un en özlü sesiyle / Sandım ki uzaklaştı kar ve karanlık / Uykumda bütün bir gece Körfez’deyim artık ! " gibi şiirlerinde Boğaziçi’nde gezdiğimiz anlardan etkiler vardır .
Almanya’da Hitler iktidara gelmişti o vakit .
Evet ama henüz kendi aralarında hesaplaşma dönemi yaşıyorlardı .
Ben Hitler’i asıl 1923’ten biliyorum .
O tarihte 8 yaşındaydım ve " Hitler darbesi " nin yaşandığı Opera meydanının yakınında bir otelde kalıyorduk .
Silah seslerini hiç unutmadım .
Tabii olayın aslını ve Hitler’i sonradan öğrendim .
Doktor olup yurda döndünüz ve sonra Çapa Hastanesi’nde çalışmaya başladıınız .
O zaman Gureba deniyordu .
Çapa Cerrahi Kliniği’nde burs bularak Avrupa’daki hastanelere araştırma yapmaya gittim .
Orada gördüklerimi Türkiye’ye dönüp uyguladım .
Asistanlarıma da öğrettim .
Tüm meslek hayatım boyunca Çapa’da çalıştıktan sonra 1980’de Evren Paşa’nın ihtilalinde emekliye ayrıldım .
Peki askerliğinizi nerede yaptınız ?
Hastanede bir sene çalıştıktan sonra 1943’te askere gittim .
İzmir Gaziemir’de hazırlık kıtasına girdim .
Doktor olmama rağmen er elbisesi giydirdiler .
Onu yakıştıramadım kendime .
Şapkama tunçtan bir ayyıldız aldım taktım .
Yakama da kırmızı çuha yapıştırıp kıvrılmış yılan işareti koydum .
İzmir sokaklarında öyle dolaşırdım .
Altı ay sonra Ankara Gülhane Hastanesi’ne geçtim .
Altı ay da orada kaldıktan sonra kura çekildi , bana Seddülbahir çıktı .
Yanımdaki arkadaşlar " Eyvah yandın ! Orası sürgün yeri . " dediler .
Gelibolu Yarımadası’nın ucu .
Altı metre boyunda , 60-70 cm eninde bir fıtam vardı .
İçine yorganımı yastığımı doldurdum .
Küreğe bastım , yelkenimi de açtım .
İstanbul’dan tek başıma gittim .
Bir gece Silivri’de , bir gece Tekirdağ’da kaldım .
Nasıl buldunuz peki Seddülbahir’i ?
Dünyanın en güzel yerine tayin edilmişim , plajlar içinde bir cennetti .
Dünyanın en meşhur harp sahası .
Benim geldiğim sene maalesef şehitlerimizin kemikleri hâlâ yerdeydi , ortalıkta ayakaltında !
Seddülbahir çok önemli bir savaş alanı .
Büyük yenilgilerden sonra tekrar dirilildiğimiz , en başta ilgiyi hakeden bir yer .
Askerlikten sonra da oraya bağlı kaldım ben .
Her sene ilaç doldurduğum teknemle oraya uğrar köylülere dağıtırdım .
Şimdi temelli yerleştiğiniz Bozburun’u nasıl keşfettiniz ?
Her yaz eşim Zeynep ve oğlum Edhem’i alıp Seddülbahir’le kıyı kıyı dolaşarak güneye inerdim .
1950’li yılarda yatçılık diye bir şey olmadığından , herkes " Bu adam ne yapıyor " diye şaşkın bakardı .
O yolculuklarımızda keşfettik Bozburun’u .
Yelken için muazzam bir yerdi .
1980’de ev yaptırmaya başladık ve temelli yerleştik eşim Zeynep’le .
Geldiğimizde Arizona çölü gibiydi .
Hiç yeşillik yoktu .
Tek tek fidan toplayıp bin ağaç diktik .
Şimdi zeytin ağaçlarımızdan . hem zeytinyağı hem sabun elde ediyoruz .
Oğlum Edhem de burada geçen sene bir yat kulubü kurdu .
İleride tersane de yapacak .
HAYAT SEYİR DEFTERİ 1920’ler Boğaz’da çocukluk 1915’te Kandilli’deki Kıbrıslı Yalısı’nda , dört erkek kardeşin en küçüğü olarak dünyaya gelen Süleyman Dirvana , doğuştan denizci .
Bir zamanlar yalının bostanı olan Çubuklu Plajı’nda ters takla günleri .
1934 Münih’te tıp eğitimi Tıp eğitimi almak için gittiği Almanya’nın 2. Dünya Savaşı öncesi en alevli dönemine tanıklık eder .
Hitler iktidardadır ve adım adım savaşa doğru gitmektedir .
1943 Çanakkale’de askerlik Seddülbahir’de üç buçuk sene boyunca askerlik yapar .
Hem asker hem de sivillerin hastalık ve dertleriyle ilgilenir .
Terhisten sonraki yıllarda , teknesine ilaç doldurarak Seddülbahir köyüne götürür .
1941-1980 Sağlığa adanan 40 yıl Eski adıyla Gureba , bugünkü Çapa Tıp Fakültesi’ne 1941’de giren Dirvana , askerlik hizmeti için verdiği aranın dışında , Cerrahi Kliniği’nin başındayken emekli olduğu 1980’e kadar durmaksızın çalışır .
Prof. Dr. Dirvana’nın yetiştirdiği bugünün profesörleri onu hâlâ sık sık ziyaret ediyor .
1973-78 İstanbul Yelken Kulübü ( İYK ) Başkanlığı İYK’ya başkanlık yaptığı beş sene boyunca , az bilinen yelkenciliği daha çok gence aşılamak için uğraşan Dirvana’nın bu amacını şimdi oğlu Edhem devralmış .
Babası gibi İYK’nın yönetim kurulunda yeralan yelkenci , Laser sınıfındaki gençlerle yrutiçinde ve yurtdışında kamplara gidiyor .
1974 - .
Denizci aileBir yelken yarışında evlenmeye karar verdiği eşi Zeynep Hanım’la 25 Temmuz 1974’te nikah masasına oturur .
Deniz aşığı çift , 1977’de dünyaya gelen oğulları Edhem’i küçük yaşlarda düşmemesi için bir halatla tekneye bağlayarak ve ıslanmaması için naylonlara sarmalayarak Bozburun - İstanbul arası defalarca seyahat eder .
Bu yazı NTV Tarih'in Mart sayısında yayımlandı .

Aile , Çalışma ve Sosyal Hizmetler Bakanı Zehra Zümrüt Selçuk , evde bakım yardımından ve engelli aylıklarından yararlanan engellilerin , rapor sürelerinin bitmesi durumunda mağduriyet yaşamaması için , mevcut raporların ikinci bir duyuruya kadar geçerli kabul edileceğini açıkladı .
Türkiye’yi de etkileyen yeni tip corona virüse karşı alınan tedbirler kapsamında vatandaşların mümkün olduğunca kalabalık ortamlardan uzak durmalarını sağlamak için alınan önlemlerin devam ettiğini vurgulayan Selçuk ; “Evde bakım yardımı ile engelli aylıklarından yararlananlar süreli Engelli Sağlık Kurulu raporlarını belirli aralıklarla yenilemek durumunda .
Süresi dolan raporlar nedeniyle engellilerimizin mağdur olmasını önlemek amacıyla , raporları yenileme zorunluluğunu daha önce haziran ayı başına kadar ertelediğimizi duyurmuştuk .
01.01.2020 tarihi ve sonrasında rapor süresi dolan engellilerimizi , ikinci bir duyuruya kadar rapor yenilemek amacıyla hastanelere yönlendirilmemeleri ve hizmetlerin mevcut raporları ile devam ettirilmesi kararı aldık” dedi .
Türkiye’de 521 bin kişi engelli evde bakım yardımından , 720 bin kişi de engelli aylığından faydalanıyor .
VİDEO : EKONOMİYE YENİ DESTEK PAKETİ

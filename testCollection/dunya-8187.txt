İtalya’da 1986-92 Palermo duruşmalarından beri görülen en büyük mafya davası bugün başladı .
Bu kapsamda , Ndrangheta adlı suç örgütüne dahil olduğu öne sürülen yüzlerce iş insanı , siyasetçi , polis ve devlet memuru ; cinayet , yolsuzlukluk ve kara para haklama suçlarından yargılanıyor .
Ülkenin Calabria bölgesinde görülen dava için , sanıkların kaçmasını önlemek amacıyla yüksek güvenlikli bir kafes içeren mahkeme salonu inşa edildi .
Öte yandan , finansal gücü Deutche Bank ve McDonalds’tan daha büyük olan mafyanın yıllık cirosunun 540 milyar Türk lirası olduğu tahmin ediliyor .
NTV .
COM .
TRİtalya'nın Ndrangheta adlı en güçlü mafyasının yüzlerce şüpheli üyesi , adaletin karşısına çıktı .
Aralarında siyasetçilerin , devlet memurlarının , polislerin ve iş insanlarının bulunduğu sanıkların yargılanmasının ise iki yıldan fazla sürmesi bekleniyor .
Toplamda 355 sanık , 900'den tanık ve 400 avukatın yanı sıra , \ " omerta\ " adı verilen sessizlik yemini çiğnemeye hazır 58 devlet tanığı davaya dahil oldu .
BABASI VE AMCASININ ALEYHİNDE TANIKLIK EDECEKBununla birlikte , " Rinascita " \ " Yeniden Doğuş\ " adı verilen duruşmalarda tüm gözler , polis korumasını kabul ettikten sonra mafyanın sırlarını ifşa eden patron Luni Mancuso'nun oğlu Emanuele Mancuso'nun üzerinde .
Mancuso , hem babası hem de amcasının aleyhine tanıklık etmeyi daha önce kabul etti .
KAÇMASINLAR DİYE KAFESLERLE ÇEVRİLİ MAHKEME SALONU İNŞA EDİLDİİtalyan yetkililer tarafından , ayrıca Calabria bölgesindeki Lamezia Terme kentinde , sanıkları tutmak için kafeslerle çevrilen yüksek güvenlikli bin kişilik bir mahkeme salonu inşa edildi .
Ancak , corona virüsle ilgili kısıtlamalar nedeniyle sanıkların çoğu ilk duruşmaya cezaevinden video bağlantısı yoluyla katıldı .
Mahkemede bulunanlar ise maske takıyor ve birbirinden en az 2 metre mesafe bırakarak kafeslerde oturuyor .
Diğer taraftan , yetkililer sanıkların neredeyse tamamının 2016 yılında başlayan ve İtalya'nın en az 11 bölgesini kapsayan uzun bir soruşturmanın ardından Aralık 2019'da tutuklandığını açıkladı .
Ağırlıklı olarak ' Ndrangheta’nın Mancuso klanı tarafından kontrol edilen bir Calabria’daki baskınlara yaklaşık 2 bin 500 asker ve polisin katıldığı bildirildi .
Mafyaya yardım etmekle suçlanan eski bir senatör , bir polis şefi , yerel meclis üyeleri ve iş insanları da Almanya , İsviçre ve Bulgaristan'da tutuklandı .
SON 30 YILIN EN BÜYÜK ORGANİZE SUÇ DAVASISoruşturmayı yöneten savcı Nicola Gratteri , Guardian’a yaptığı açıklamada , söz konusu davanın , Sicilyalı savcıların 475 kişiyi içeriye tıktığı 1986-92 Palermo duruşmalarından bu yana suç örgütlerine karşı en büyük operasyon olduğunu söyledi .
Diğer taraftan , Gratteri'nin ekibi savcılığın iddialarını desteklemek için 24 bin telefonun dinlendiğini söyledi .
Toronto'daki York Üniversitesi'ndeki Nathanson Suç ve Güvenlik Merkezi'nin danışma kurulu üyesi ve Ndrangheta çete örgütü uzmanı Antonio Nicaso , yaklaşmakta olan davanın önemini vurgulayarak , \ " Beklentiler yüksek ve İtalyan yetkililerin bunun Ndrangheta'ya karşı mücadelede bir kilometre taşı olacağını umdukları açık\ " dedi .
DEUTCHE BANK VE MCDONALD'IN TOPLAMINDAN DAHA FAZLA KAZANIYORLARÖte yandan ' Ndrangheta’nın İtalya’daki açık ara en güçlü suç örgütü olduğu daha önce ortaya konulmuştu .
Demoskopita Araştırma Enstitüsü tarafından 2013 yılında yapılan bir araştırma , ' Ndrangheta’nın finansal olarak Deutsche Bank ve McDonald's'ın toplamından daha güçlü olduğunu ve yıllık cirosunun 53 milyar sterlin ( 540 milyar TL ) olduğunu hesapladı .
Araştırmacılara göre , suç örgütünün başarısının sırrı , Calabria'daki derin yerleşikliğinde yatıyor .
Milyonlarca dolarlık küresel operasyonlara rağmen patronları nadiren ücra köylerini terk etti .
Kendilerini korumak için evlerinin altına kaçış tünelleri , dağlarda sadece yaya olarak ulaşılabilen sofistike sığınaklar ve kaçtıkları zamanlar için ormanda saklanma yerleri inşa ediyorlar .

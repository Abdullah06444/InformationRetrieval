POMEM başvuruları başladı . 27. Dönem olarak Polis Meslek Eğitim Merkezlerine lisans mezunu 5 bin 440 erkek , 960 kadın , önlisans mezunu bin 360 erkek , 240 kadın aday olmak üzere toplam 8 bin aday alınacak .
Polis Akademisi Başkanlığı , 8 bin polis adayı alımı için başvuruların başladığını bildirdi .
Başvurular 21 Aralık'a kadar yapılabilecek .
Aday değerlendirme ve seçme sınav tarihleri , daha sonra Akademinin internet sitesinden ilan edilecek .
Akademinin internet sitesinden , 27. dönem olarak Polis Meslek Eğitim Merkezlerine ( POMEM ) alınacak lisans mezunu 5 bin 440 erkek , 960 kadın , ön lisans mezunu bin 360 erkek , 240 kadın olmak üzere 8 bin polis adayına ilişkin duyuru yayımlandı .
ÖN BAŞVURULAR 21 ARALIK'A KADAR YAPILACAKDuyuruya göre , ön başvurular , sınav başvuru ücretini yatırdıktan sonra , 8-21 Aralık'ta Akademinin \ " https://pa.edu.tr\ " internet sitesinden e
- Devlet şifresiyle yapılacak .
Şahsen başvuru - evrak teslimi ile aday değerlendirme ve seçme sınav tarihleri , daha sonra Akademinin internet sitesinden ilan edilecek .
Sağlık kontrolünden geçirilecek adaylardan , hakkında \ " Polis Meslek Eğitim Merkezi Öğrenci Adayı Olur\ " kararı verilenler , daha sonra fiziki yeterlilik ve mülakat sınavlarına katılacak .
Adaylarda aranan şartlar ve sınava ilişkin diğer detaylara Akademinin internet sitesindeki başvuru kılavuzundan ulaşılabiliyor .
POMEM BAŞVURU ÜCRETİ NE KADAR ?
İnternet üzerinden ön başvuru yapacak adaylar tarafından sınav başvuru ücreti olan 150 TL 8 Aralık 2020 saat 09.00’dan 21 Aralık 2020 saat 17.00’ye kadar Polis Akademisi Başkanlığı Döner Sermaye İşletmesi Müdürlüğünün Türkiye Halkbank Gölbaşı Şubesi / ANKARA " 27. Dönem POMEM Giriş Sınavı " isimli hesaba yatırılacak .
POMEM BAŞVURU ŞARTLARI NELER ? a ) T. C. vatandaşı olmak , b ) Önlisans , lisans mezunu veya bunlara denkliği Yükseköğretim Kurulu tarafından kabul edilen yurtdışındaki yükseköğretim kurumlarından mezun olmak , c ) KPSS’de Bakanlıkça belirlenecek taban puan veya üzerinde puan almış olmak , ( Lisans mezunları için 2018 veya 2019 yılları içinde yapılan KPSS lisans puanı P3 puan türünden ( 60,00 ) , önlisans mezunları için 2018 yılı içinde yapılan KPSS önlisans puanı P93 puan türünden ( 65,00 ) taban puan veya üzerinde puan almış olmak . ) ç ) Emniyet Teşkilatı personeli şehit veya vazife malullerinin eş veya çocukları için POMEM Giriş yönetmeliğinin 8’inci maddesinin ( c ) bendinde belirlenen puanın en az yüzde 80’ini almış olmak , ( Emniyet Teşkilatı Personeli Şehit veya Vazife Malulü eş ve çocuklarından lisans mezunları için 2018 veya 2019 yılları içinde yapılan KPSS lisans puanı P3 puan türünden en az ( 48,00 ) , önlisans mezunları için 2018 yılı içinde yapılan KPSS önlisans puanı P93 puan türünden ( 52,00 ) taban puan veya üzerinde puan almış olmak . ) ( Emniyet Teşkilatında çalışan veya Emniyet Teşkilatından emekli olanların eş ve çocukları bu kapsamda yer almamaktadır . ) Lisans mezunu olan adaylar önlisans üzerinden başvuruda bulunamazlar . Bu şekilde başvuruda bulunan adayların başvuruları geçersiz sayılacaktır . d ) 18 yaşını tamamladıktan sonra yaptırılan yaş düzeltmelerinde , düzeltmeden önceki yaş dikkate alınmak şartıyla , sınavın yapıldığı yılın 01 Ocak tarihi itibariyle 30 yaşından gün almamış olmak ( 01 Ocak 1990 ve daha sonraki tarihlerde doğmuş olmak ) , e ) Kadınlar için 162 cm , erkekler için 167 cm’den kısa boylu olmamak , beden kitle endeksi , 18 ( dahil ) ile 27 ( dahil ) arasında olmak , f ) Silah taşımaya veya silahlı görev yapmaya hukuki bir engeli bulunmamak , g ) Sağlık durumu yönünden , Sağlık Şartları Yönetmeliğinde belirlenen koşulları taşımak , ğ ) 26 / 9 / 2004 tarihli ve 5237 sayılı Türk Ceza Kanununun 53’üncü maddesinde belirtilen süreler geçmiş olsa bile , adayın kendisinin ve evli ise eşinin ; 1 ) Kasten işlenen bir suçtan dolayı hükmün açıklanmasının geri bırakılmasına karar verilmiş olsa dahi bir yıl veya daha fazla süreyle hapis cezasına mahkûm olmamak , 2 ) Affa uğramış veya hükmün açıklanmasının geri bırakılmasına karar verilmiş olsa bile devletin güvenliğine karşı suçlar , Anayasal düzene ve bu düzenin işleyişine karşı suçlar , zimmet , irtikâp , rüşvet , hırsızlık , dolandırıcılık , sahtecilik , güveni kötüye kullanma , hileli iflas , ihaleye fesat karıştırma , edimin ifasına fesat karıştırma , suçtan kaynaklanan malvarlığı değerlerini aklama , kaçakçılık veya cinsel dokunulmazlığa karşı suçlardan dolayı mahkûm olmamak veya bu suçlardan dolayı devam etmekte olan bir soruşturma veya kovuşturma bulunmamak veya kovuşturması uzlaşma ile neticelenmemiş olmak , h ) Adayın kendisinin ve evli ise eşinin ; genelev , birleşme yeri , randevuevi , tek başına fuhuş yapılan konut ve benzeri yerlerde çalışmış veya aracılık ve bekleyicilik fiillerinde bulunmamış olmak , genel ahlak ve edebe aykırı mahiyette her türlü yazılı , sesli ve görüntülü eserleri , kaydedildiği materyale bakılmaksızın üretmek ve satmaktan veya kumar , uyuşturucu veya uyarıcı madde nedeniyle , hakkında herhangi bir adlî veya idarî soruşturma veya kovuşturma devam ediyor olmamak , bunlardan dolayı idarî yaptırım uygulanmamak veya bu işler nedeniyle hüküm giymemiş olmak , ı ) Başvuru tarihinde herhangi bir siyasi partiye veya siyasi partilerin yan kuruluşlarına üye bulunmadığına dair yazılı beyan sunmak , i ) Alkol , uyuşturucu veya uyarıcı madde kullanımı nedeniyle tedavi görmüş veya görüyor olmamak , j ) Kamu haklarını kullanmaktan yoksun bırakılmış olmamak , k ) Sağlık Yönetmeliği hükümleri hariç , polis eğitim kurumlarından çıkarılmamış olmak , l ) Güvenlik soruşturması ve arşiv araştırması olumlu olmak . m ) Erkek adaylar için intibak eğitiminin başladığı tarih itibariyle 1 Sayılı Askerlik Kanununa göre silahaltında bulunmamak .

Cumhurbaşkanı Erdoğan , Doğuş Grubu ve Gülsan Holding ortaklığıyla inşa edilen Kömürhan Köprüsü'nün Elazığ'daki açılışına video konferans yöntemiyle katıldı .
Köprünün kendi grubunda dünyanın 4. büyük projesi unvanını taşıdığını belirten Erdoğan , \ " Tasarımından inşasına kadar her şeyiyle yüzde 100 yerli ve milli kaynaklarla inşa edilen bu eser , ülkemizin mühendislik alanındaki gücünün ve kabiliyetlerinin sembollerinden biri olacaktır\ " dedi .
Cumhurbaşkanı Recep Tayyip Erdoğan , İstanbul'daki Vahdettin Köşkü'nden Elazığ'daki Kömürhan Köprüsü ve Bağlantı Tüneli Açılış Töreni'ne canlı bağlantıyla katıldı .
' ' YAPIM BEDELİ 720 MİLYON LİRA ' ' Açılışı yapılan köprü , bağlantı tüneli ve yolunun ülkeye , bölgeye ve şehirlere hayırlı olmasını dileyen Cumhurbaşkanı Erdoğan , yapım bedeli 720 milyon lira olan bu projenin Elazığ ile Malatya'yı birbirine bağlamanın ötesinde ülkenin doğu , batı , kuzey ve güney ulaşım aksının en önemli noktalarından birini oluşturduğunu söyledi .
' ' TOPLAM UZUNLUĞU 660 METREYİ , ORTA AÇIKLIĞI 380 METREYİ BULUYOR ' ' Erdoğan , toplam uzunluğu 660 metreyi , orta açıklığı 380 metreyi bulan Kömürhan Köprüsü'nün , kendi grubunda dünyanın 4. büyük projesi unvanını taşıdığını vurgulayarak , Fırat Nehri'nin üzerine inşa edilen köprünün Karakaya Barajı'nın çevresindeki yolu kısaltarak , yılda sadece vakitten 9,3 milyon lira , yakıttan da 4,7 milyon lira tasarruf sağlayacağını kaydetti .
Cumhurbaşkanı Erdoğan , \ " Tasarımından inşasına kadar her şeyiyle yüzde 100 yerli ve milli kaynaklarla inşa edilen bu eser , ülkemizin mühendislik alanındaki gücünün ve kabiliyetlerinin sembollerinden biri olacaktır . Tarihi bir abide özelliği taşıyan köprüsüyle , tünelleriyle , yollarıyla bu projenin bölgemizin kalkınmasına , gelişmesine , refahına önemli katkılar sunacağına inanıyorum\ " ifadelerini kullandı .
Köprünün aynı zamanda Elazığ ve Malatya havalimanları arasındaki mesafeyi de azaltarak , bölgenin ulusal ve uluslararası hava ulaşımında da kolaylık sağlayacağını belirten Erdoğan , eserin ülkeye kazandırılmasında emeği geçen herkesi tebrik etti .
' ' ÜLKENİN TİCARİ VE TURİZM POTANSİYELİNE KATKI SAĞLAYACAK ' ' Erdoğan , artık Fırat nehrinin azgın sularında hayatlarını kaybeden vatandaşların ardından ağıtlar yakılmayacağını dile getirerek , türküde geçen \ " Kömürhan Köprüsü Harput'a bakar / Kör olası zalim Fırat ocaklar yakar / Ahbapların gelmiş ağıtlar yakar / Söyletmeyin beni anam yaram derindir\ " dizelerini seslendirdi .
Cumhurbaşkanı Erdoğan , şöyle devam etti : \ " Yaptığımız yatırımlar , inşa ettiğimiz eserlerle Fırat'ı , kavuşmanın , sevincin , muhabbetin , refahın sembolü haline getirdik , getirmeyi sürdüreceğiz . Ülkemizin ticari ve turizm potansiyeline katkı sağlayacağına inandığım bu eser bölgedeki ulaşım yatırımlarımızdan sadece biridir . Bugüne kadar Malatya'da 8,8 milyar lira , Elazığ'da 6 milyar lira ulaşım yatırımı yaparak , bölünmüş yoldan demiryoluna ve havayoluna kadar her alanda bölgemizin çehresini değiştirdik . Malatya'nın bölünmüş yol uzunluğunu 12 kat artışla 443 kilometreye , Elazığ'ın bölünmüş yol uzunluğunu 11 kat artışla 357 kilometreye çıkardık . Daha önce büyütüp modernleştirdiğimiz Malatya Havalimanı'na şimdi yeni bir terminal binası yapıyoruz . Aynı şekilde Elazığ Havalimanı'nı daha da büyütüyor , geliştiriyoruz . \ "
Cumhurbaşkanı Erdoğan , Antik Çağ filozoflarından Epiktetos'un \ " Koyun yemini çobanın önüne getirip de bak ne güzel yedim demez . Yemini yer , sindirir , yün ve süt verir . Bunun gibi , sen de felsefi ilkelerini insanlara anlatıp durma . Onlara sindirdiğin bu ilkelerden ürettiklerini göster . \ " sözlerini anımsatarak , şöyle konuştu : \ " Esas olan kendi halkın ve insanlık için ne ürettiğin , onlara ne verdiğin , ne kattığındır . Ülkemizde sürekli ilkelerden bahsedip hiçbir üretim yapmamayı felsefe haline getirmiş bir zihniyet varlığını hala sürdürmektedir . Bunlar ülkenin ve milletin faydasına hiç bir adım atmadıkları gibi atılan hayırlı adımlardan da rahatsız olurlar . Türkiye'nin ekonomide ve yatırımlarda olduğu gibi demokraside , hukukta , özgürlüklerde de ilerlemesine tahammül edemezler . Ayasofya'nın ibadete açılmasından başörtüsü hazımsızlığına kadar bir çok alanda bu habis zihniyetin yansımalarını görüyoruz . Ama biz bunlara aldırmadan hizmet siyaseti diyoruz , eser siyaseti diyoruz . Milletimizin önüne işte burada olduğu gibi eserlerimizle , hizmetlerimizle , yaptıklarımızla ve yapmayı taahhüt ettiklerimizle çıkıyoruz . Bu anlayışla tüm dünyayı esir alan salgın şartlarına rağmen geride bıraktığımız 2020 yılında da hizmet siyasetinden zerre taviz vermedik . \ "
Libya ve Azerbaycan'da elde ettikleri başarıların sevincinin hep birlikte yaşandığını belirten Erdoğan , ulaşımda Gölbaşı Şehir Geçişi , Kuzey Marmara Otoyolu etapları , Ankara - Niğde Otoyolu , Manisa Akhisar , Konya ve Amasya çevre yolları , Kahramanmaraş Göksun , Karakurt Horasan yolları , Beğendik Köprüsü gibi pek çok eseri bu dönemde hizmete açtıklarını aktardı .
Erdoğan , sadece geçen yıl hizmete açılan tünellerin uzunluğunun 18,6 kilometreyi , köprü ve viyadüklerin uzunluğunun 42 kilometreyi bulduğunu ifade ederek , sağlıkta son bir yılda içinde şehir hastanelerinin de olduğu toplam 16 bin yatak kapasiteli 16 hastane ve 10 ek hizmet binasını tamamlayarak hizmete sunduklarını söyledi .
Enerjide Türk Akım Projesini , Reyhanlı , Kars , Ilısu barajlarını , 52 hidroelektrik santralini , Kalyon Güneş Enerji Tesisini hizmete açtıklarını dile getiren Erdoğan , \ " Fatih Sondaj Gemimizin Karadeniz'deki Tuna - 1 Kuyusunda keşfettiği 405 milyar metreküplük doğal gazın sevincini hep birlikte milletçe yaşadık . Tarımsal üretimde büyük öneme sahip Ergene Havzası Tüneli ve Konya Ovası Sulamaları gibi pek çok tesisin açılışını yaptık . Sanayide Türkiye'nin Otomobili Fabrikası'nın temelini atarken sadece Gaziantep'teki organize sanayi bölgelerinde aynı anda 300 üretim tesisinin resmi açılışını gerçekleştirdik\ " diye konuştu .
Cumhurbaşkanı Erdoğan , millet bahçelerinden Cumhurbaşkanlığı Külliyesi Millet Kütüphanesine , Demokrasi ve Özgürlükler Adası'ndan Roketsan Fabrikasına kadar pek çok farklı alanda eseri milletin hizmetine sundukları bir yılı geride bıraktıklarını ifade ederek , şunları kaydetti : \ " Esasen bu listeyi saatlerce anlatmak mümkündür . Bir kez daha altını çizerek ifade ediyorum ; biz en zor şartlarda bile hizmet üretmenin , eser üretmenin , inşa etmenin peşinden koştuk . Milletimizin özgürlüğünü , refahını , güvenliğini güçlendirmek için her alanda gece , gündüz çalıştık , çalışıyoruz . Türkiye'yi 2023 hedeflerine ulaştırana kadar da durmayacağız . İnşallah hep birlikte o günleri de göreceğiz . \ " \ " DEVLETİMİZİN İMKANLARINI SEFERBER ETTİK\ "
Cumhurbaşkanı Erdoğan , 2020 yılının tüm insanlıkla birlikte Türk milleti için de zorlu bir yıl olduğuna dikkati çekerek , \ " Tarihi bir istiklal ve istikbal mücadelesi verdiğimiz , güvenlikten ekonomiye her alanda ciddi sınamalarla karşı karşıya olduğumuz bir dönemde koronavirüs musibetinin yol açtığı sıkıntıları da omuzlamak mecburiyetinde kaldık . Milletimizin sağlığıyla beraber , işini , aşını , geleceğini korumak için devletimizin imkanlarını seferber ettik . Salgın tedbirlerinin yol açtığı sorunların yükünü azaltmak için doğrudan ve dolaylı desteklerle milletimizin yanında yer aldık . Kaybettiğimiz insanların acıları tüm sıcaklığıyla yüreğimizdedir . Bir kez daha salgında ölen vatandaşlarımıza Allah'tan rahmet diliyorum . Allah'ın takdiriyle 2021'i , her alanda yeni bir şahlanış yılı haline getirmek istiyoruz . Bunun için kapsamlı hazırlıklar yapıyoruz\ " diye konuştu .
YERLİ AŞI AÇIKLAMASIYurt dışından temin edilen aşıların uygulanmaya başlanmasıyla salgınla mücadelede önemli bir eşiğin aşılacağına inandığını aktaran Erdoğan , en geç nisan ayında geliştirme çalışmaları hızla süren yerli aşıları da kullanıma hazır hale getirmiş olacaklarını vurguladı .
' ' 2021 YILINI REFORM YILI HALİNE DÖNÜŞTÜRECEĞİZ ' ' Erdoğan , Avrupa başta olmak üzere , dünya genelinde salgının bir tehdit olmaktan çıkmasıyla birlikte asıl gündem konularına yoğunlaşabileceklerini dile getirerek , şunları söyledi : \ " Son yıllarda mücadelemizle elde ettiğimiz kazanımlar önemlidir . Ama asıl önemlisi bunları koruyup , daha da ileriye taşıyacak adımları atmamızdır . Küresel siyasi ve ekonomik sistemin kökten sarsıldığı bir dönemde ülkemizi hakkettiği yere çıkarmak için hep birlikte çok daha fazla çalışmamız gerekiyor . Her mücadelemizde olduğu gibi bu süreçte de en büyük gücümüz birliğimiz , beraberliğimiz , kardeşliğimiz olacaktır . Ülkemizin yükselişinin önünü içerde terör örgütleriyle dışarıda baskı ve yaptırım tehditleriyle kesemeyenler , proje kişilikler ve gündemlerle milletimizin birliğini bozmanın peşindedir . Geçmişte uzun yıllar boyunca siyasi istikrarsızlıkların , sosyal çalkantıların , vesayet baskısının , darbe zulmünün bedellerini ödeyen milletimiz hamdolsun bu tür senaryolara pirim vermiyor . Bugüne kadar ülkemizin ve milletimizin ihtiyacı olan hem mevcut eksiklerimizi giderecek hem gelecekteki ihtiyaçlarımızı karşılayacak reformları biz hayata geçirdik . İnşallah 2021'i de bu şekilde bir reform yılı haline dönüştüreceğiz . Cumhurbaşkanlığının ve Meclisimizin öncülüğünde ülkemizdeki tüm kesimlerin katılımıyla büyük ve güçlü Türkiye'nin inşası için gereken adımları milletimizle birlikte atacağız . Ekonomide ve hukukta yapacağımız reformlarla ülkemizi yatırım , üretim , istihdam , özgürlükler bakımından geliştirerek hedeflerimize daha kolayca ulaşabileceğimiz bir iklim oluşturmakta kararlıyız . Rabb'im yar ve yardımcımız olsun . \ "
BAKAN KARAİSMAİLOĞLU'NUN KONUŞMASIElazığ'daki törene , Ulaştırma ve Altyapı Bakanı Adil Karaismailoğlu , milletvekilleri , Elazığ ve Malatya valileri , belediye başkanları ile Doğuş Grubu Yönetim Kurulu Başkanı Ferit Şahenk de katıldı .
Bakan Karaismailoğlu törende yaptığı konuşmada , köprünün Anadolu'nun iki kadim şehri Elazığ ve Malatya'yı birbirine bağlayan D - 300 devlet yolu üzerinde olduğunu hatırlattı .
Tüm ulaşım modlarıyla ülkeyi geleceğe taşıyacak bir altyapının oluşturulması için çalışmalara büyük bir hız ve titizlikle devam ettiklerini kaydeden Karaismailoğlu , yeni tip corona virüs ( Covid - 19 ) salgınına rağmen 2020 yılının milletin yaşam kalitesini yükselten yatırımlarla dolu bir yıl olarak geçtiğini , 2021'in de yatırımların artarak devam ettiği bir yıl olacağını ifade etti .
İnsan , yük ve veri ulaştırmada , değişen ihtiyaçlara cevap vermek ve dünya sathında sürekli kendini yenileyen sistemlere eş güdümlü dahil olma yolunda ilerlediklerini anlatan Karaismailoğlu , yakın geleceği de tasarlayan , ülke ekonomisine omuz veren , insan odaklı , çevreye duyarlı , kaynakları verimli kullanan , sürdürülebilirlik mekanizmaları oluşturulmuş bir yol haritası dahilinde kararlılıkla ilerlediklerini bildirdi .
3 BİN 200 ŞANTİYEDE ÇALIŞMALAR SÜRÜYORTürkiye'nin bütünsel kalkınmasına katkı verecek adımları bir bir atarken , yurdun doğusu ile batısı , kuzeyi ile güneyi arasında ekonomik ve sosyal açıdan eşitliğin sağlanması için gayret gösterdiklerini vurgulayan Karaismailoğlu , salgına karşı tüm tedbirleri alarak ülke sathında 3 bin 200 şantiyede çalışmaları sürdürdüklerini , yaklaşık 700 bin kişinin Bakanlık bünyesindeki iş imkanlarından faydalandığını aktardı .
Bakan Karaismailoğlu , şöyle devam etti : \ " Yaptığımız yollar , köprüler ve tünellerle insanımızın bereketine bereket katmak , iş olanaklarını artıracak yeni yatırımlara zemin hazırlamak , çiftçimizin , sanayicimizin ticaretine omuz vermek için çalışıyoruz . Bugün açılışını yaptığımız Kömürhan Köprüsü ve Kömürhan Tüneli de bu azimle , memleketin her köşesine inşa ettiğimiz eserlerden yalnızca biridir . \ "
Toplam uzunluğu 5 bin 155 metre olan projede , 660 metre uzunluğundaki Kömürhan Köprüsü , 2 bin 400 metre uzunluğundaki çift tüp Kömürhan Tüneli ve 123 metrelik çift köprü bulunduğuna işaret eden Karaismailoğlu , Kömürhan Köprüsü'nün 2x2 şeritli , ters Y tipi kule olarak tasarlandığını , 168,5 metrelik tek pilon şeklinde imal edildiğini dile getirdi .
Köprüde kullanılan 7 bin tonluk çeliğin Eyfel Kulesi'nde kullanılan çelik miktarı kadar olduğuna dikkati çeken Karaismailoğlu , orta açıklığı 25 adet çelik segmentten oluşan köprünün gergin eğik askılı olarak planlandığını ve 42 adet kablo imalatı gerçekleştirildiğini , çelik kablo uzunluğunun 853 kilometre , çelik tel uzunluğunun da 6 bin kilometre olduğunu ifade etti .
16 İLİ BÜTÜNLEŞTİRECEK Kömürhan Tüneli'nin 2 bin 400 metre ve çift tüplü olarak tamamlandığını dile getiren Karaismailoğlu , konuşmasını şöyle sürdürdü : \ " Akıllı ulaşım sistemleriyle donatılmış köprümüz ve tünelimizde , görüntüleme sistemlerinden sensörlere ve değişken mesaj sistemlerine , haberleşme sistemlerinden yangın , scada ve diğer kontrol sistemlerine kadar elektrik ve elektromekanik donanımlar tamamen yerli ve milli mühendislik imkanlarıyla gerçekleştirilmiştir . Bölgede ulaşım artık daha emniyetli ve konforlu bir şekilde yapılacaktır . Projemiz , Elazığ ve Malatya şehirlerimiz başta olmak üzere 16 ilimizi bütünleştirerek , bölgenin üretim , ticaret , turizm ve kültürüne önemli katkılar sağlayacaktır . Kömürhan Köprüsü ve Tüneli hepimiz için iftihar vesilesi olan projelerimizden biridir . Projemiz , tamamen Türk mühendis ve işçilerin bilgisi , deneyimi ve alın teriyle gerçekleştirilmiştir . Her geçen gün ulaşım ve haberleşme projelerimizde yerli ve milli teknolojilerimizin , kaynaklarımızın ve bilgi birikimimizin payını artırmaya devam edeceğiz . Biliyoruz ki , bugün bizim yapabildiklerimiz , gelecek nesillerimize de başarma azmi ve güven aşılayacaktır . Bu inançla attığımız her adım , ekonomik gücümüzü ve bağımsızlığımızı daim kılacaktır . Sayın Cumhurbaşkanım , projemizin başta Elazığ ve Malatya illerimiz olmak üzere tüm ülkemize , hayırlı uğurlu olmasını temenni ediyorum . Teşriflerinizden dolayı , şahsım ve Bakanlığım adına bir kez daha teşekkür ediyor , saygılarımı arz ediyorum . ' ' TÖRENDEN NOTLARCumhurbaşkanı Erdoğan'ın konuşmasının ardından kurdele kesimine geçildi . Erdoğan'ın \ "
Ya Allah Bismillah\ " sözlerinin ardından tören alanındaki protokol üyelerince kurdele kesimi gerçekleştirildi . Kurdele kesimi sonrasında , köprünün müstesna bir mimariye sahip olduğunu dile getiren Erdoğan , \ "
Hakikaten Fırat'a ayrı bir güzellik katacak , Malatya , Elazığ'a ayrı bir güzellik katacak ve bu köprüden geçenler de bu güzelliği adeta Fırat'la bütünleştirerek , inşallah fotoğraflarını çekerek , buraları yaşayacak .
Tüm emeği geçenleri tekrar tebrik ediyorum , kutluyorum .
Ülkemize , milletimize , bölgemize hayırlı olsun diyorum .
Tünellerle bütünleşerek dağları deldik , Ferhat - Şirin hikayesini burada da gerçekleştirdik\ " ifadelerini kullandı .

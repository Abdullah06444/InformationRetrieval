Güneydoğu Anadolu Bölgesi'nde , ' yeşil altın ' olarak bilinen Antep fıstığı ağaçları , kuraklık nedeniyle mevsimi olmamasına karşın , ' karagöz ' adı verilen çiçek açmaya başladı .
Araban Ziraat Odası Başkanı Hasan Altun , kuraklık nedeniyle fıstık ağaçlarının erken uyanmaya başladığını , bu durumun rekolteyi etkileyip fıstık fiyatlarının yüzde 200 artması anlamına geleceğini söyledi Türkiye genelinde iklim değişikliğinden dolayı yeterli yağış düşmediği için kuraklık endişesi devam ediyor .
Gaziantep’te önceki yıllarda sulanmayan fıstık ağaçları , kuraklık nedeniyle bazı çiftçiler tarafından sulanıyor .
100 bin dönüm alanda Antep fıstığı dikili olan Araban Ovası'nda ise bazı ağaçlar mevsimi olmamasına rağmen çiçek açtı .
Üreticiler önümüzdeki yıllarda mahsul alamamaktan endişe ederken , ürünün olmamasının ise fiyatları ciddi oranda etkileyeceği öngörülüyor .
Antep fıstığı bahçelerindeki ağaçların küresel ısınmaya bağlı olarak mevsim normallerinin üzerinde sıcak olması ve kuraklık nedeniyle erken uyandığını ifade eden Ziraat Odası Başkanı Altun , ilçenin önemli gelir kaynaklarından birisi olan Antep fıstığı için üreticilerin endişeli olduğunu söyledi .
Ağaçlardaki erken uyanmanın karagöz adı verilen hastalığa yol açacağını ve bunun rekoltede ciddi düşüşe yol açmasının muhtemel olduğunu belirten Altun , \ " Kuraklık böyle devam ederse en çok Antep fıstığı etkilenecek . Bu mevsimde uyuması gereken ağaç dallarındaki karagözlere baktığımız zaman çiçek açtığını görüyoruz . Bunun bu mevsimde uyanması demek , önümüzdeki süreçte rekolte kaybı anlamına geliyor\ " dedi . \ " 2 YIL MAHSUL ALAMAYABİLİRİZ\ "
Hasan Altun , bu mevsimde fıstık ağaçlarının uyuması gerekirken ağaçlardaki karagözlere bakıldığında çiçek açtığını bu durumun da ciddi zararlar verebileceğini söyledi .
Ağaç dallarında açan çiçeklerin soğuktan etkilenmesinin 2 yıl mahsulde ciddi kayba yol açacağını ve bunun da fıstık fiyatlarında artışa neden olabileceğine dikkat çeken Altun , şöyle konuştu : \ " Şu anda kış ayındayız ve imkanları olan çiftçiler fıstık ağaçlarını sulamaya başladı . Ağaçların ocak ayında kış uykusundan uyanması demek , gelecek yıl hiç ürün alınamayacağı anlamına gelir . Bu da fıstık rekoltesini etkiler , fiyatları etkiler . Bu zamanda uyanan ağaçların verimi iki yıl düşer . Ağaçlarda uyanan karagözler havaların ani soğuması ile don olaylarından etkilenir ve o ağaç iki yıl verim vermez . Çiftçilerimiz de mağdur olur . Kurak ve sıcak giden bu havalardan tüm ağaçlarımız yanılacak ve karagözlerini açmaya başlayacak . Bazı ağaçların yeniden çiçek açtığını bile gördük . Antep fıstığı bol olursa fiyatlar düşer . Gelecek yıl zaten fıstık yılı değil , bir de kuraklığın etkisi ile ürün neredeyse hiç olmayacak . Fıstık olmayınca fiyatlarda da yüzde 200 artış olabilir . Yağışlar olmaz ve ağaçlar iklime aldanmaya devam ederse rekolte en az yüzde elli oranında etkilenir . Fıstık üreticisi çiftçimizin yağmurdan başka çaresi yok . Tek umudumuz yağmurların bir an önce yağması . \ " \ " UMUDUMUZ SULAMA BARAJI\ "
Araban Ovası'nda fıstık üreticisi olan Seydi Vakkas Kaya ise önümüzdeki süreçte mahsul alamamaktan endişeli olduklarını söyleyerek , bölgeye baraj yapıldığında fıstık ağaçlarının ancak öyle kurtulabileceğini söyledi .
Rekoltede yüzde 50 oranında düşüş olabileceğini altını çizen Kaya , \ " Bu yılın kurak gitmesi ve yağışların olmaması fıstıkların erken uyanmasına neden oldu . Fıstıkların gözleri açıldığı zaman soğuk vuracak ve ağaçların üzerindeki karagözler kuruyacak . Karagözlerle birlikte ağacın ışkını da kuruyacak ve doğal olarak ağaç iki yıl ürün vermeyecek . Bu ovanın umudu , yapılacak olan Çat Barajı'nda . Çat Barajı çalışmalarına başlanıp su verilirse Araban Ovası’nda önemli bir sorun ortadan kalkacak . Fıstık , zeytin ve sarımsak üreticimiz de sulu tarımdan faydalanabilecek\ " diye konuştu .
ARICILARIN BAL MESAİSİ

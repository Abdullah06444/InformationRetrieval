ABD'de corona virüs aşılarının kullanılmadığı gerekçesiyle çöp olduğu ortaya çıktı .
Bu nedenle bazı eyaletler aşıda öncelik sırasını genişletme kararı aldı . Amaç dolaplarda bekledikçe kullanılmaz hale gelen aşıların tüketilmesini sağlamak .
ABD'de devam eden yeni tip corona virüs ( Covid - 19 ) aşı uygulaması programında öncelik verilen gruplara yönelik çok katı kurallar nedeniyle aşı dozlarının kullanılamayarak çöpe gitmeye başlaması üzerine , eyaletlerin yetkilileri söz konusu kuralları gevşetmeye başladı .
New York eyaleti yetkilileri , ağır cezalar içeren aşı uygulama programı kurallarını gevşeterek ellerindeki dozları daha geniş kesimlere ulaştırmanın önünü açma kararı aldı .
New York Times'ın haberine göre , sağlık çalışanları bundan böyle uygulamada öncelik verilen kesimden aşı uygulamasına gelmeyenlerin olması halinde kullanım tarihi geçmek üzere olan aşıları kamuda çalışan kasiyer , eczacı , öğretmen ve teslimat çalışanları gibi gruplardaki diğer kişilere uygulayabilecek .
Eyalet Sağlık Departmanı Sözcüsü Gary C. Holmes , \ " Bu yeni kılavuz , aşıların hiçbirinin boşa gitmeden en yüksek oranda kullanımı için haftalardır hastanelerle yaptığımız görüşmelerin sonucudur . \ " ifadelerini kullandı .
Federal yetkililere göre , New York'a şu ana kadar 1,2 milyon doz aşı gönderilmesine rağmen şu ana kadar sadece 605 bin kişiye aşı yapılabildi .
NEW YORK'TA HİZMET ÇALIŞANLARININ YÜZDE 23'Ü AŞILANDINew York Valisi Andre Cuomo , 8 Ocak'ta düzenlediği basın toplantısında , sağlık ve temel hizmet alanı çalışanlarının yüzde 70 ila 80'inin aşılanmasının hedeflendiğini ancak şimdiye kadar sadece yüzde 23'ünün aşılandığını kaydetmişti .
Cuomo , aşılamayı genişletme üzerinde çalıştıklarını belirterek , \ " Aşıların insanları beklemesi yerine , insanların kayıt yaptırarak aşı olacakları zamanı beklemesini tercih ederiz . \ " şeklinde konuşmuştu .
ABD Gıda ve İlaç Dairesi Başkanı Stephen Hahn da aynı gün eyaletlere yaptığı çağrıda , Covid - 19 aşılarının kullanım tarihinin geçme riskine karşılık federal kılavuzun belirtilen öncelik sırası gruplarını genişletebileceklerini belirtmişti .
California eyaleti bu çağrıya uyarken , New Jersey ve başkent Washington bölgesinde de kullanılmayan aşı dozlarının boşa çıkmaması için eczanelerde ve diğer aşı sağlayıcı merkezlerde sırayla ilk gelene uygulanması şeklinde halka verilmesine izin verilmeye başlandığı kaydedilmişti .
COVİD - 19 AŞILAMA PROGRAMI HIZLANIYORBaşkan Donald Trump yönetimi de eyaletlerden Covid - 19 aşısının 65 yaş ve üstü ile yüksek risk grubundaki kişilerin aşılanmasının hızlandırılması ve ikinci dozun bekletilmemesi yönünde çağrı yapmıştı .
Sağlık Bakanı Alex Azar , bağışıklığın tehlikeye atılmaması için ülkede ilk dozu vurulan aşının ikinci dozlarının da vurulabileceğini belirterek , artık aşı programında ikinci aşamaya geçme ve ilk dozu almaya elverişli olanların çerçevesini genişletme zamanı geldiğini söylemişti .
Trump yönetimi Aralık 2020 sonuna kadar 20 milyon Amerikalıya aşı yapılmasının hedeflendiğini açıklamıştı .
ABD başkanlığına seçilen Joe Biden ise Trump yönetiminin aşı dağıtımı ve uygulanması politikasını başarısız olmakla eleştirmiş , bu hızla devam ederse Amerikan halkının aşılanmasının yıllar süreceğini belirtmişti .
Biden , kendi yönetiminin göreve geldiği ilk 100 gün içinde 100 milyon aşı taahhüdünde bulunmuştu .

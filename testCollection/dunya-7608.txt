Kuzey Kıbrıs Türk Cumhuriyeti'nde ( KKTC ) , yeni tip Corona virüs ( Covid - 19 ) tedbirleri kapsamında yürürlükte olan ve ülke genelini kapsayan \ " kapanma kararı\ " uygulaması , 10 Şubat saat 23.59'a kadar uzatıldı .
KKTC Sağlık Bakanlığından yapılan yazılı açıklamaya göre , Bulaşıcı Hastalıklar Üst Komitesince alınan ilave Covid - 19 tedbir kararlarının Bakanlıkça uygulanmasına karar verildi .
Yeni kararlar , Başbakan Ersan Saner tarafından açıklandı .
Buna göre , KKTC genelinde uygulanan tam kapanma kararı , artan yerel Covid - 19 vakaları nedeniyle 10 Şubat saat 23.59'a kadar olacak şekilde uzatıldı .
Bu süreçte eczane , benzin istasyonu , banka , fırın , manav , kasap ve market gibi temel ihtiyaçların karşılanması çerçevesinde hizmet veren işletmeler ve bunların tedarikçileri , 06.00-19.00 saatlerinde açık kalabilecek .
ONLİNE EĞİTİME DEVAM EDİLMESİNE KARAR VERİLDİ Vatandaşların açık olan işletmelere gitmek amacıyla ilçe emniyet kurullarından izin almaları ve ikamet adreslerine en yakın işletmelere gitmeleri gerecek .
İlçeler arasında ise giriş - çıkışların durdurulmasına karar verildi .
17 Şubat'a kadar devlet ve özel okullarda , tüm okul öncesi , ilk ve orta eğitimde yüz yüze eğitimleri ( dershane , etüt , özel dersler ve kurs faaliyetleri de dahil ) durduruldu ve online eğitime devam edilmesine karar verildi .
Son 14 günde Birleşik Krallık , Hollanda , Danimarka ve Güney Afrika'da bulunan yalnızca KKTC vatandaşları ve daimi ikametgahları bulunan kişilerin , 14 gün merkez karantinada kalmaları kaydıyla ülkeye girişlerine izin verilecek .
Bu süreçte cenaze törenlerinin sadece birinci derece yakınların katılımı ile yapılmasına karar verildi .
KKTC'de ikamet eden ve Kıbrıs Rum kesiminde çalışan kişilerin geçişleri bir sonraki karara kadar karantinaya tabi olacak .
Alınan kararlar , 9 Şubat'ta Bulaşıcı Hastalıklar Üst Komitesince yeniden değerlendirilecek .
EKONOMİK DESTEK PAKETİ AÇIKLANDIBaşbakan Saner , Covid - 19 nedeniyle \ " Ekonomik Destek Paketi\ " de açıkladı .
Buna göre , 2020'den kalan ve hükümetin mükellefiyetinde olan 1500 liralık ücret destekleriyle , en fazla 5 kişi çalıştıran işletmelere yönelik 20 liralık destekler , 5 Şubat'ta ödenecek ve ödemelerin tamamı 33 milyon lira olacak .
2020'de yaklaşık 60 bin çalışan için verilen sigorta prim desteği , 2021 Şubat'tan geçerli olmak üzere hazirana kadar yine en az 60 bin kişiyi kapsayacak şekilde uygulanmaya devam edecek .
İstihdam Destek Merkezi Yönetim Kurulunca kısmi sokağa çıkma yasağının uygulandığı dönemde , en fazla etkilendiği tespit edilen işletme çalışanlarına , işletmelerin kapalı kaldıkları süre göz önünde bulundurularak aylık en fazla 1500 lira olacak şekilde destek ödemesi yapılacak .
Bu dönemde günübirlik çalışarak geçinen ve işsiz kalan sosyal yardım kapsamındaki hane halkına , 2020'de yapılmış yardımlara hükümet tarafından yüzde 25 artış yapıldı .
Buna göre , şubat , mart ve nisan olmak üzere 3 ay boyunca devam edecek yardımlar , tek kişi olanlara 1125 lira , evli veya bakmakla yükümlü çocuğu olanlara 1500 lira ödenecek .
Daha önce açıklanan kredi paketleriyle 3 bin 250 kişiye toplam 1 milyar 150 milyon lira Kredi Garanti Fonu ( KGF ) ve faiz destekli kredi kullandırılırken , 2021'de daha önce açıklanan kredi paketlerinden yararlanamamış turizm taşımacıları için 15 milyon lira , diğer küçük esnaf , tarım ve hayvan yetiştiricileri için 105 milyon lira tutarında yeni bir kredi paketi uygulamaya konulacak .
Söz konusu paket kapsamında , her bir işletmeye 120 bin liraya kadar kredi imkanı sağlanabilecek .
Kredi , ilk yılı ödemesiz , 4 yıl vadeli ve yüzde 15 faiz oranıyla kullanılabilecek .
Salgın nedeniyle tarımsal ve hayvansal alanlarda yaşanan sıkıntıların aşılması amacıyla Tarım Bakanlığı ve bağlı kuruluşların kullanımına 40 milyon lira Covid - 19 desteği de verilecek . 

İngiliz romancı George Orwell’ın Distopya türünün en önemli örneklerinden biri kabul edilen 1984 romanı mini dizi oluyor .
Dizi , George Orwell’in aynı adlı bilimkurgu klasiğinden uyarlanan tiyatro oyununu kaynak alacak .
George Orwell‘in 1949 yılında yayımlanan ve Distopya türünde birçok esere ilham kaynağı olan 1984 , yeni bir mini dizi uyarlamasıyla ekranlara geliyor .
Ancak bu yeni mini dizi George Orwell’in romanını doğrudan kaynak almıyor .
Bunun yerine Orwell’in klasik romanından uyarlanan aynı isimle sergilenen tiyatro oyununu kaynak alıcak .
FilmLoverss‘ın aktardığı habere göre , Apple TV + ’ta izleyici ile buluşan Dickinson dizisinin arkasındaki yapım şirketi olan Wiip , Robert Icke ve Duncan Macmillan’ın yaratıcısı olduğu tiyatro oyununu beş bölümlük bir mini diziye uyarlamak için hazırlıklara başladı .
Birleşik Krallık’ta Nottingham Playhouse ve West End’de , Amerika’da ise Broadway’de sahnelenen oyun , her iki ülkede de başarı yakalamıştı .
Icke ve Macmillan uyarlama hakkında yayımladıkları ortak açıklamada , " Gözetlemenin , ‘yalan haber’in ve gerçeğin çürümesinin bu bölünme çağında dünya demokrasi ve hükûmeterle boğuşurken Orwell’in başyapıtının ivediliği inkâr edilemez " ifadelerini kullandı .
İkili insanların ekranlarında gördüklerine , pencereden gördüklerinden daha fazla inandığı bu toplum portresinin uyarlaması için televizyonun ideal olduğunu söylerken bu başyapıtın içinde olduğumuz zorlu dönem hakkında neler söyleyebileceğini keşfedecekleri yeni , cesur bir versiyon hazırlayacaklarını ifade etti .
1984 ROMANININ KONUSUBüyük Birader olarak adlandırılan kişi ve onun denetimindeki partisi , Okyanusya yönetiminin başıdır .
Okyanusya’da Büyük Birader’in otoritesiyle , toplumda hiyerarşik bir sınıflandırma bulunur .
Topluma , tüm insani duygulardan arınmalarını emreden Büyük Birader ; ülkede aşkı , erotizmi , bireysel evliliği ve günlük tutmak gibi insani eylemleri de yasaklamıştır .
Evlilikler , tamamen devlet kontrolündedir ve amaç yalnızca devlete hizmet edecek çocuklar yetiştirmektir .
Diğer yandan , ülkedeki tüm yazılı ve yazısız yayın organları , sadece devlete bağlıdır ve asla kendi düşüncelerinizi ifade etmenize izin verilmez .
Çoğunluğun bu sisteme uyduğu ve itiraz etmeksizin Büyük Birader’e saygı gösterdiği Okyanusya’da , elbette ki sisteme karşı gelen kişiler olacaktır .
Bunlardan biri de Doğruluk Bakanlığı’nda çalışan Winston’dır .
İçerisinde bulunduğu sıkışmışlık hissi , onu her şeye karşı gelmeye itecektir .
Hikayede burada başlar . Winston’ın başkaldırışı , Julia ile olan yakınlaşması ve eylemleri sonucu başına gelenleri George Orwell , büyük bir ustalıkla işlemiştir .
Kitabın sonundaysa Winston’ın türlü işkenceler sonucu , devlete bağlı bir vatandaşa dönüştürüldüğüne tanık oluruz .
ARŞİV : ONLİNE KİTAP SATIŞLARI ARTTI

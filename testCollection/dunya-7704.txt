ABD'de başkanlığa seçilen Joe Biden , YPG'ye desteğinden dolayı Ankara'nın tepkisini çeken Brett McGurk'ü yeniden göreve getirmeye hazırlanıyor .
New York Times'ın haberine göre McGurk'ün Biden'ın ulusal güvenlik ekibinde üst düzey bir göreve getirilmesi bekleniyor .
McGurk yeni yönetimde Ortadoğu ve Afrika'dan sorumlu olacak .
Amerika Birleşik Devletleri'nde Joe Biden'ın başkanlık koltuğuna oturmasına iki hafta kaldı .
Demokrat Başkan'ın ulusal güvenlik ekibi de şekillendi .
New York Times gazetesi , yeni dönemde ulusal güvenlik politikasını şekillendirecek kilit görevlere getirilmesi beklenen isimleri yazdı .
O kişiler arasında Ankara'nın tepkisini çekecek bir isim de var .
Biden , ABD'nin eski DAEŞ ile mücadele özel temsilcisi Brett McGurk'ü yeniden göreve getirmeye hazırlanıyor .
Gazetenin haberine göre McGurk'ün , Biden'ın ulusal güvenlik ekibinde Ortadoğu ve Afrika'dan sorumlu üst düzey yetkili olması bekleniyor .
McGurk , Amerikan Yönetimi'nin Suriye politikasını sahada şekillendiren isim .
PKK'nın Suriye kolu YPG'nin de içinde yer aldığı SDG'nin kurulmasında ve silahlandırılmasında etkin rol oynadı .
Amerikalı temsilci , Ekim 2015'te dönemin ABD Başkanı Barack Obama tarafından atandı .
Cumhuriyetçi Donald Trump'ın iktidara gelmesinin ardından görevini sürdürdü .
ANKARA GÖREVDEN ALINMASINI TALEP EDİYORDU47 yaşındaki McGurk , Türkiye'de sık sık Suriye'nin kuzeyine yaptığı ziyaretlerle göndeme geldi .
YPG'den Kandil bağlantılı isimlerle fotoğrafları basına yansıdı .
Ankara o dönemde görevden alınmasını talep ediyordu .
' ' PKK VE YPG'YE NET BİR ŞEKİLDE DESTEK VERMEKTEDİR ' ' Dışişleri Bakanı Mevlüt Çavuşoğlu , 2015 yılında \ " Brett McGurk kesinlikle PKK ve YPG'ye net bir şekilde destek vermektedir\ " ifadesini kullanmıştı .
McGurk , Aralık 2018'de Trump'ın Suriye'nin kuzeyinden asker çekme kararına tepki olarak istifa etti .
Yerine ABD'nin eski Ankara Büyükelçisi James Jeffrey getirildi .
Ulusal güvenlik ekibine şeçtiği diğer isimler , Biden'ın deneyimli ve güvenilir eski yetkililerle çevrili olmak istediğini bir kez daha ortaya koydu .
Obama döneminde İran ile nükleer müzakereleri yürüten Wendy Sherman'ın dışişleri bakan yardımcısı olması bekleniyor .
Trump'ın çekildiği nükleer anlaşmaya geri dönmek isteyen Biden'ın Rusya'ya karşı daha sert bir politika izleyeceği tahmin ediliyor .
Dışişleri'nin eski Rusya masası şefi Victoria Nuland da siyasi işlerden sorumlu müsteşar olarak görev yapacak .
VİDEO : BIDEN'IN KABİNESİNDE DİKKAT ÇEKEN İSİMLER ( ARŞİV )

Dünya Ekonomik Forumu ( WEF ) Kurucusu ve Yönetim Kurulu Başkanı Klaus Schwab , \ " Ekonomik ve jeopolitik açıdan küresel olarak ve bölgesinde önemli bir aktör olan Türkiye , bu alanda ( dijital dönüşüm ) liderlik üstlenebilir ve dijital devrimin etkilerinin en üst seviyeye çıkartılması için öncülük edebilir\ " dedi . Schwab , 2020 itibarıyla küresel olarak 85 milyon işin yok olabileceğinin de altını çizdi .
Dünya Ekonomik Forumu ( WEF ) Kurucusu ve Yönetim Kurulu Başkanı Klaus Schwab , Türk Sanayicileri ve İş İnsanları Derneği ( TÜSİAD ) tarafından çevrim içi olarak gerçekleştirilen Dijital Türkiye Konferansı'nın açılışında yaptığı konuşmada , Türkiye ile uzun döneme yayılan , 40 yılı aşkın geçmiş ve köklü ilişkilere sahip olduklarını söyledi .
Dünyanın kritik bir değişim döneminden geçtiğini ve onaylanan aşıların uygulamaya başlanmasının sağlık ve insanların korunması açısından umut ışığı olduğunu ifade eden Schwab , \ " Bu sayede bizler tekrar ekonomik toparlanmaya odaklanabileceğiz . Daha birkaç sene önce aslında böyle bir dünyayı düşünmek mümkün olmayabilirdi . Yani küresel salgının arkasından sadece bir yıl içerisinde bir aşının bu şekilde dağıtılabileceğini düşünmek imkansız olurdu ama biz bunu başardık . Covid - 19 , aslında bize medikal dünyadaki gelişmelerin ne kadar ilerlediğini gösteriyor\ " şeklinde konuştu .
Özellikle 4. Sanayi Devrimi olarak adlandırılan dönüşüm sayesinde sağlık alanında da çok ilerleme kaydedildiğini aktaran Shcwab , şöyle devam etti : \ " Kapsayıcı ve insan odaklı politikaların gerçekten bir ülkenin ve tüm dünyanın ekonomik ve sosyal stratejisinde ne kadar köklü bir önem arz edebileceğini gösterdi . Ama bütün bu deneyim bize aslında ne kadar hazırlıksız olduğumuzu da gösterdi , bu ölçekte bir zorlukla mücadele etme açısından . Sağlık altyapımız , sosyal altyapılarımız , ekonomik altyapılarımız , yaşama şeklimiz , iş yapma şeklimiz aslında her şey bir sınamaya tutuldu ve her şey değişiyor şu anda . Bu salgın bize hiçbir şey öğretmediyse şunu öğretti , aslında her zaman olduğu gibi iş yapmaya devam etmek artık işe yaramayacak . Bu yüzden dünyanın bir yenilenmeye , bir reset'e ihtiyacı var ve bu sadece ve sadece hükumetler ve devletler yeniden kendi stratejilerini değerlendirip yönlendirirse gerçekleşecek . \ " \ " TÜRKİYE , DİJİTAL DEVRİMİN ETKİLERİNİN EN ÜST SEVİYEYE ÇIKARTILMASI İÇİN ÖNCÜLÜK EDEBİLİR\ "
Klaus Schwab , teknolojilerin yayılmasının , özellikle 4. Sanayi Devrimi altındaki teknolojilerin yaygınlaştırılmasının büyük yenilenmede önemli bir rol oynayacağını vurgulayarak , teknolojinin uygulanmasının , yeni teknolojilerin benimsenmesinin kapsayıcı ve adil bir şekilde yapılması gerektiğini söyledi .
Schwab , \ " Ekonomik ve jeopolitik açıdan küresel olarak ve bölgesinde önemli bir aktör olan Türkiye , bu alanda liderlik üstlenebilir ve dijital devrimin etkilerinin en üst seviyeye çıkartılması için öncülük edebilir . Burada topluma yaygınlaştırılması ve ilgili zorlukların azaltılması açısından önemli bir fırsat olduğunu düşünüyoruz\ " dedi . \ " TÜRKİYE , ULUSAL TEKNOLOJİ GİRİŞİMLERİ SAYESİNDE TEKNOLOJİYE ÇOK CİDDİ YATIRIM YAPMAKTA\ "
Konuşmasında paylaşmak istediği 4 mesaj bulunduğunu aktaran Schwab , \ " Öncelikle teknolojinin değişimi daha önce hiç görmediğimiz kadar hızlı bir şekilde gerçekleşiyor . Biz de buna ayak uydurmalıyız . Son derece hızlı gelişen teknolojiyle buna ayak uydurmalıyız ve bunu toplumun iyiliği için kullanıyor olmalıyız . Teknolojiler , son on yıllarda da hızlı bir şekilde gelişmişti ama dünyada şu an tecrübe ettiğimiz şey , daha önce eşi benzeri görülmemiş bir durum\ " değerlendirmesinde bulundu .
Teknolojinin değişim hızına ayak uydurabilmek için artık işletmelerin geleneksel iş modellerinin sınırlarının dışında düşünmesi ve farklı bir değer zinciri perspektifi ortaya konulması gerektiğine işaret eden Schwab , \ " Artık dikey değil , yatay olarak düşünmemiz lazım . Türkiye de bu noktada ulusal teknoloji girişimleri sayesinde teknolojiye çok ciddi yatırım yapmakta ve Ar - Ge'yi de önümüzdeki 2-3 yıl içerisinde yüzde 1,8 artırmak istiyor\ " dedi . \ " BİR EĞİTİM DEVRİMİNE İHTİYACIMIZ VAR\ " WEF Kurucusu ve Yönetim Kurulu Başkanı Schwab , sözlerini şöyle sürdürdü : \ " İkinci mesajım ise iş gücünün doğru becerilerle güçlendirilmesi çok önemli olacak . Teknoloji , bizim çalışma ortamımızı ve işlerin doğasını değiştirmeye devam edecek . Bu yüzden işlerin geleceği açısından bakacak olursak 2020 itibarıyla küresel olarak 85 milyon iş , belki de insanlar ve makineler arasındaki bir iş değişimi sebebiyle yok olacak . Bu konuda yeniden beceri kazandırma stratejileriyle ilerlemeliyiz ve hem devlet hem de iş yönetiminin her kademesine yeni becerileri yansıtıyor olmalıyız . Bunun için yaşam boyu öğrenme çok önemli ve geleneksel pedagoji sisteminden artık uzaklaşmak durumundayız . Gerçekten bir devrime ihtiyacımız var , bir eğitim devrimine ihtiyacımız var . Türkiye'nin genç ve dinamik bir nüfusu olduğunu biliyoruz . Bu nüfus da Türkiye için çok ciddi bir fırsat teşkil ediyor . Bu sayede bu gençlerin nitelikleri ve becerileri kullanılabilir ve Türkiye'nin küresel liderlikteki yeri ilerletilebilir . Burada sadece eğitim kalitesine odaklanmamalı , aynı zamanda tüm ekosistemin kalitesine odaklanmalı bu beceriler stratejisi . Teşvikler , destekler sunulmalı . Bu sayede gençleri iş gücüne çekip burada tutmak mümkün olmalı . Özellikle burada iş dünyasının özel bir rolü var . Üçüncü mesajım , teknolojinin teknoloji yönetimiyle dengelenmesi yönünde . Teknoloji gerçekten harika fırsatlar sunuyor ama aynı zamanda birtakım riskler de barındırıyor . O yüzden önemli olan şey , burada ülkelerin teknoloji ile inovasyonu dengeli bir şekilde yürütebilmesidir . Örnek verecek olursak , yüz tanıma çok ciddi , güçlü bir araç artık . Pek çok uygulaması ve kullanım alanı bulunuyor . Havaalanlarında yüz tanıma teknolojisi kullanılmaya başlandı . Ancak bunun birtakım riskleri de var . Algoritma ve veriyle ilgili riskler var . Bu yüzden burada doğru bir denge ve kontrol sisteminin tesis edilmesi çok önemli . Son dönemde Türkiye , bir pilot girişim duyurdu , blok zincirlerle ilgili , dijital para birimiyle ilgili olarak . Sizleri tebrik etmek istiyorum . Türkiye , aynı zamanda WEF'in 4. Sanayi Devrimi ile ilgili network'üne katılan son ülke oldu . Bu network içerisinde dünyanın pek çok ülkesi birlikte çalışıyor , adil ve katılımcı teknoloji kullanımı için bir çerçeve çiziliyor . Bu çalışmalar arasında KOBİ'lerde teknolojinin benimsenmesine yardım edilmesi ve üst düzey yöneticilerin yapay zeka prensipleriyle ilgili eğitilmesi gibi alanlar yer alıyor . \ " \ " TEMEL OLAN ŞEY , İŞBİRLİĞİ İÇERİSİNDE REKABETÇİLİK YA DA REKABETÇİLİK İÇERİSİNDE İŞBİRLİĞİ YAPMAK\ "
Klaus Schwab , dördüncü mesajının ise dijital dönüşümün hızlandırılmasında işbirliğinin rolüyle ilgili olduğunu bildirdi .
Schwab , şunları kaydetti : \ " Dijital dönüşümün bu şekilde gerçekleştirilmesi için işbirliğinin ve birlikte çalışmanın rolü gerçekten elzem . Bu bağlamda platformlardan ve ekosistemlerden de bahsedebiliriz . Platform dediğimizde ben sadece entegre iş hizmetleri sunan bir platformdan bahsetmiyorum . Aklımdaki şey aslında biraz da uluslararası işbirliği platformları , WEF gibi ve derin bağlantılar geliştiren tüm ekosistem aktörleriyle bağlantıya geçen işletmelerden bahsediyorum . Böylelikle doğru sanayi ve akademi ilişkisi tesis edilebilir ve kamu - özel iş birliğine odaklanabiliriz ve daha başarılı olma olasılığımız olur . Böylelikle de bu dönüşüm yolculuğunda ilerleyebiliriz . Bütün bunların örneğini aslında WEF küresel network'ünde de görüyoruz . Bugün temel olan şey , aslında işbirliği içerisinde rekabetçilik ya da rekabetçilik içerisinde işbirliği yapmak . Bu sayede her türlü çabayı hızlandırmamız mümkün . Uluslararası ve çok taraflı bir işbirliğiyle biz bunu yapabiliriz . \ "
İşbirliği ve ittifaklar kurarak dijital kapsayıcılığı sağlık , eğitim ve finansal katılım alanında da artırmak gerektiğini belirten Schwab , bu girişimler sayesinde Türkiye ve TÜSİAD üyeleriyle daha fazla işbirliği yapmayı umduklarını sözlerine ekledi . \ " EN ZENGİN 10 KİŞİNİN 9 AYLIK SERVET ARTIŞIYLA TÜM DÜNYA AŞILANABİLİR\ "
- VİDEO

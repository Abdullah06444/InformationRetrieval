Facebook , Instagram ve Twitter gibi şimdiye kadar Türkiye'de temsilcilik açmayan sosyal ağ sağlayıcıları için reklam yasağı devreye giriyor .
Bugüne kadar 40'ar milyon lira para cezası kesilen Facebook , Instagram ve Twitter'a , 19 Ocak itibarıyla reklam yasağı için sürenin dolduğu bildirilecek .
1 Ekim 2020’de yürürlüğe giren Sosyal Medya Yasası’nın öngördüğü düzenleme uyarınca , bugüne kadar Rusya’dan VKontakte’nin ( VK ) yanı sıra YouTube , TikTok ve Dailymotion Türkiye’de temsilcilik açmayı kabul ederken , Facebook ve bünyesinde bulunan Instagram’ın yanı sıra , Twitter , Periscope ve Pinterest gibi şirketler ise henüz bu konuda adım atmadı .
40 MİLYON LİRA CEZATemsilcilik açmayı kabul etmeyen şirketlere yaptırımların ilk adımında 10 milyon lira , ikinci adımında 30 milyon lira olmak üzere , toplamda 40 milyon lira ceza kesilirken , cezalar şirketlerin yurtdışındaki adreslerine tebliğ edildi .
Yasa çerçevesinde şirketlere öngörülen para cezası uygulaması aşaması sona ererken , sıra reklam yasağına geldi .
Bu kapsamda şirketlere yaptırımların üçüncü adımı olarak 19 Ocak Salı günü reklam yasağı uygulamasının başlaması için tanınan sürenin dolduğunun bildirileceği belirtidi .
Düzenlemeye göre , şu ana kadar Türkiye’de temsilcilik açmayı kabul etmeyen Facebook , Instagram , Twitter , Periscope , Linkedin ve Pinterest , önümüzdeki salı gününde kadar temsilcilik için adım atmazsa bundan sonra Türkiye’de reklam alamayacak .
Milliyet'in haberine göre reklam yasağı kararının yayımlanması ile Türkiye’de vergi mükellefi olan şirket ve kişilerin , söz konusu sitelere reklam vermesi yasaklanacak .
Reklam yasağı ile söz konusu platformlarla reklam sözleşme yapılamayacak , bu sitelere reklam bedeli olarak para ödenemeyecek .
SIRADAKİ YAPTIRIM \ " ZOR ERİŞİM\ "
Temsilcilik açmayı kabul etmeyen sosyal medya şirketleri , reklam cezasının ardından da internet sitelerine erişimi zorlaştıracak " bant daraltma " yaptırımı ile karşılaşacak .
Şirketlerin , reklam yasağı kararının verildiği tarihten itibaren 3 ay içinde gerekli yükümlülüğü yerine getirmemesi halinde , sosyal ağ sitelerinini internet trafiği bant genişliği , Sulh Ceza Hakimliği’nin kararıyla yüzde 50 daraltılabilecek .
Kararın uygulanmasından itibaren 30 gün içinde söz konusu yükümlülüğün yerine getirilmemesi durumunda da Bilgi Teknolojileri ve İletişim Kurumu ( BTK ) , sosyal ağ sağlayıcının internet trafiği bant genişliğinin yüzde 90’a kadar daraltılması için hakimliğe müracaat edebilecek .
Sosyal ağ sağlayıcıları , yaklaşık 5 ay sonra dahi Türkiye’de temsilcilik açmayı kabul ederlerse kendilerine o güne kadar kesilen cezaların yüzde 75’i affedilecek .
LİNKEDIN DE TEMSİLCİ ATAYACAKUlaştırma ve Altyapı Bakan Yardımcısı Ömer Fatih Sayan , sosyal iş ağı ve paylaşım platformu olarak faaliyet gösteren LinkedIn’in de Türkiye’ye temsilci atayacağını bildirdi .
Sayan , " Sosyal ağ sağlayıcılarının temsilci bildirimleri bizi mutlu ediyor . Diğer sağlayıcılardan da aynı hassasiyeti bekliyoruz . Sağlayıcılara çağrımız reklam yasağı ya da bant daraltma cezası gelmeden temsilcilerini ülkemizde görevlendirmeleri " dedi .
VİDEO : FACEBOOK TÜRKİYE TEMSİLCİSİ'NDEN AÇIKLAMA

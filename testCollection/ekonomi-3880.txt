Fransa Hükümet Sözcüsü Sibeth Ndiaye , ülkede ocak ayından itibaren asgari ücretin yüzde 1,2 artırılacağını belirtti .
Bununla birlikte , ülkede sendikalar , Cumhurbaşkanı Emmanuel Macron yönetiminin emeklilik reformundan vazgeçmesini talep etmeyi sürdürdü .
Ndiaye , Bakanlar Kurulunun ardından düzenlediği basın toplantısında ocak ayında asgari ücretin net bin 204 euro yerine bin 219 euro olacağını söyledi .
Böylece 2,3 milyon kişinin asgari ücretine 15 euro zam yapıldığını ifade eden Ndiaye , enflasyonun yüzde 0,7 oranında artması nedeniyle asgari ücretin yüzde 1,2 oranında artırıldığını ifade etti .
Ülkede bir yıldan fazladır hükümet karşıtı gösteriler düzenleyen eylemcilerin talepleri arasında asgari ücretin artırılması da bulunuyordu .
SENDİKALAR EMEKLİLİK REFORMUNUN GERİ ÇEKİLMESİNİ İSTİYORDiğer taraftan , ülkede sendikalar , Cumhurbaşkanı Emmanuel Macron yönetiminin emeklilik reformundan vazgeçmesini talep etti .
Fransa Başbakanı Edouard Philippe , ülkede grev ve gösterilere neden olan emeklilik reformu hakkında çeşitli sendikaların temsilcileri ile ayrı ayrı görüştü .
Genel İş Konfederasyonu ( CGT ) Genel Sekreteri Philippe Martinez , Başbakanlıkta Edouard Philippe ile yaptığı görüşmenin ardından yaptığı açıklamada , emeklilik reformunu doğru bulmadığını ve hükümetin bu reformdan vazgeçmesini istediklerini belirtti .
Macron'un haklı olduğunu zannettiğini ve sokaklarda yaşananlara duyarsız kaldığını ifade eden Martinez , hükümetin Fransızların taleplerini dinlememesi durumunda grevlerin uzun süreceğine ve grev yapanların öfkesinin artacağına dikkati çekti .
Demokratik Çalışma Konfederasyonu ( CFDT ) Genel Sekreteri Laurent Berger de emeklilik reformu konusunda başbakan ile anlaşamadıklarını söyledi .
Emeklilik reformuna tamamen karşı olduklarını vurgulayan Berger , hükümetin geri adım atması gerektiğini belirtti .
Berger , söz konusu reform konusunda hükümet ile bir uzlaşma sağlandığını söylemek için çok erken olduğunu kaydetti .
Ülkenin en önemli sendikalarından CGT , İş Gücü , Üniter Sendika Federasyonu ve Dayanışma'dan yapılan ortak yazılı açıklamada , hükümetin emeklilik reformunu geri çekene kadar grevlere devam edileceği ve Noel tatilinde ara verilmeyeceği belirtilmişti .
Macron da emeklilik reformundan vazgeçmeyeceğini bildirmişti .
14. gününe giren grevler nedeniyle başta Paris'te olmak üzere büyük kentlerde sağlık , ulaşım ve kamu hizmetlerinde ciddi aksamalar yaşanıyor .
EMEKLİLİK REFORMU TEPKİSİSarı yeleklilerin gösterilerinin ardından çok sayıda sektör çalışanı , Macron yönetiminin hazırladığı emeklilik reformuna tepki göstermek amacıyla ülke genelinde süresiz grev başlatmıştı .
5 Aralık'ta başlayan greve , protestolar eşlik etmiş ve grevin ilk günü sokağa dökülenlerin sayısı 800 bini bulmuştu .
Philippe , geçen hafta düzenlediği basın toplantısında , emeklilik sisteminin tek bir düzene getirileceğini , çeşitli sektörlere tanınan ayrıcalıkların ve 42 emeklilik türünün peyderpey kaldırılacağını belirtmişti .
Emekli maaşının en az 10 avro olacağını dile getiren Philippe , \ " Emeklilik yaşı 62 olarak kalacak ancak işçiler tam maaş almak için 64 yaşına kadar çalışacak . 1975'ten önce doğanlar yeni sistemden etkilenmeyecek . \ " ifadelerini kullanmıştı .
Greve gidenler arasında Paris ve çevresinde toplu taşımayı düzenleyen RATP , SNCF ve Fransız hava yolu şirketi Air France çalışanları , polisler , doktorlar , hemşireler , acil servis görevlileri de dahil sağlık çalışanları , öğrenciler , öğretmenler , memurlar , avukatlar , tarım işçileri , postane çalışanları , taksi ve nakliye şoförleri , elektrik üretim ve dağıtım şirketi EDF , otomotiv üreticisi Renault ve rafineri çalışanları bulunuyor .

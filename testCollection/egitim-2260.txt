Milli Eğitim Bakanlığınca ( MEB ) açıklanan verilere göre , Türkiye'de örgün eğitim alan okul öncesi eğitim , ilköğretim ve ortaöğretim düzeyinde toplam 18 milyon 108 bin 860 öğrenci bulunuyor .
Milli Eğitim Bakanlığı ( MEB ) tarafından \ " Milli Eğitim İstatistikleri - Örgün Eğitim 2018-2019\ " verileri açıklandı .
Buna göre , Türkiye'de okul öncesi eğitim , ilköğretim ve ortaöğretim düzeyinde , 9 milyon 394 bin 125'i erkek , 8 milyon 714 bin 735'i kız olmak üzere toplam 18 milyon 108 bin 860 öğrenci örgün eğitim alıyor .
Örgün eğitimdeki öğrencilerden 15 milyon 88 bin 592'si resmi , 1 milyon 440 bin 577'si özel ve 1 milyon 579 bin 691'i ise açık öğretim kurumlarında okuyor .
Resmi okullarda eğitim görenlerin 7 milyon 727 bin 273'ü erkek , 7 milyon 361 bin 319'u kız öğrencilerden oluşuyor .
Özel okullarda ise 787 bin 958 erkek , 652 bin 619 kız öğrenci eğitim görüyor .
Açık öğretimde kayıtlı aktif öğrencilerin 878 bin 894'ünü erkekler , 700 bin 797'sini kızlar oluşturuyor .
Örgün eğitimdeki öğrencilerin 1 milyon 564 bin 813'ü okul öncesi eğitimde , 5 milyon 267 bin 378'i ilkokulda , 5 milyon 627 bin 75'i ortaokulda , 5 milyon 649 bin 594'ü ortaöğretimde bulunuyor .
Ortaöğretimdeki 5 milyon 649 bin 594 öğrencinin 3 milyon 250 bin 334'ü genel liselerde , 1 milyon 793 bin 391'i mesleki ve teknik liselerde , 605 bin 869'u da imam hatip liselerinde eğitim alıyor .
ÖZEL OKULLARDAKİ ÖĞRENCİ SAYISI 8,7 Özel öğretim kurumlarındaki öğrencilerin toplam örgün eğitim içindeki oranı yüzde 8,7 oldu .
Bu oran okul öncesi eğitim için yüzde 16,5 , ilkokul için yüzde 5 , ortaokul için yüzde 6,2 , ortaöğretim için de yüzde 13,7 olarak gerçekleşti .
İstatistiklerde 2018-2019 eğitim öğretim yılı okullaşma oranlarına da yer verildi .
Okul öncesi eğitim 5 yaşta brüt okullaşma oranı yüzde 83,46 , net okullaşma oranı ise yüzde 67,23 oldu .
Net okullaşma oranları ilkokulda yüzde 91,92 , ortaokulda yüzde 93,28 , ortaöğretimde yüzde 84,20 olarak kayda geçti .
Öğrencilerin bulundukları eğitim kademesine bakılmadan yaş gruplarına göre hesaplanan net okullaşma oranları 3-5 yaş grubunda yüzde 44,05 , 4-5 yaş grubunda yüzde 56,24 , 5 yaşta yüzde 75,17 , 6-9 yaş grubunda yüzde 98,28 , 10-13 yaş grubunda yüzde 98,64 , 14-17 yaş grubu için yüzde 88,22 olarak belirlendi .
ÖĞRETMEN SAYISI Örgün eğitim kurumlarında görev yapan öğretmen sayısı 2018-2019 eğitim öğretim yılında 1 milyon 77 bin 307 oldu .
Bu öğretmenlerin 907 bin 567'si resmi okullarda , 169 bin 740'ı özel okullarda görev yapıyor .
Öğretmenlerin 51 bin 143'ü okul öncesi eğitimde , 300 bin 732'si ilkokulda , 354 bin 198'i ortaokulda , 371 bin 234'ü ortaöğretimde çalışıyor .
OKUL VE DERSLİK SAYILARI Örgün eğitimde , 54 bin 36'sı resmi okul , 12 bin 809'u özel okul , 4'ü açık öğretim okulu olmak üzere toplam 66 bin 849 okul bulunuyor .
Bu okulların 10 bin 669'u okul öncesi eğitim , 24 bin 739'u ilkokul , 18 bin 935'i ortaokul ve 12 bin 506'sı da ortaöğretim kademesinde yer alıyor .
Resmi okullarda 571 bin 351 , özel okullarda 134 bin 664 olmak üzere örgün eğitimde toplam 706 bin 15 derslik bulunuyor .
Türkiye genelinde toplam 547 bin 760 öğrenci kapasiteli 3 bin 62 pansiyonlu okul bulunuyor .
Bu okullarda 353 bin 341 öğrenci kalıyor .

ABD Ulusal Okyanus ve Atmosfer İdaresi ( NOAA ) tarafından hazırlanan bir rapora göre , çikolatanın hammaddesi kakao tohumlarının hasat edildiği kakao bitkisi yaşamakta zorlanıyor ve önümüzdeki 40 yılda yok olabilir .
Kakao bitkisi , ekvatordan yaklaşık 10 derece kuzey ve güneyde , bol miktarda yağış içeren , nemli iklimlerde ve nitrojen bakımından zengin topraklarda , çok özel koşullarda yetişiyor .
Genel olarak , dünyadaki çikolata hammaddesinin yarısından fazlası Fildişi Sahili , Gana ve Endonezya'dan geliyor .
Ancak NOAA raporunun sonuçlarına göre , küresel ısınma , bu bitkinin yaşamını sürdürmesi için gereken koşulları ortadan kaldıracak ve halen bitkinin yetiştiği 290 bölgenin yüzde 90’ından fazlası bu bitkiye uygun olmaktan çıkacak .
Raporda , üreticilerin yeni plantasyonları , yabani hayatın sığınma yeri olan dağlık bölgelere taşımak zorunda kalabileceklerine dikkat çekiliyor .
Londra merkezli araştırma şirketi Hardman Agribusiness'den Doug Hawkins , Daily Mail'e yaptığı açıklamada , \ " Tüm işaretler önümüzdeki birkaç sene içerisinde 100 bin ton çikolata açığı olabileceğini gösteriyor\ " dedi .
Haberde , \ " Bu , özellikle batıdaki insanlar için büyük bir endişe kaynağı ; çünkü , sıradan bir batılının yıllık ortalama çikolata tüketimi 286 adeti buluyor\ " denildi .
Bununla birlikte , Business Insider'a göre , kako bitkisinin genetik modifikasyonu bu soruna bir çözüm olabilir .
Snickers adlı çikolatasıyla ünlü meşhur çikolata üreticisi Mars , genetik mühendisliği fikri ile hammaddelerin kullanışlı kalmasını kılabilmek için adımlar atıyor .
Milyar dolarlık şirket , karbon miktarını azaltmak için 1 milyar dolar kaynak ayırdı ve bu planın bir parçası olarak Kaliforniya'daki UC Berkeley'de bir grup genetik mühendisiyle ortaklık kurdu .
Araştırmacılar , kakao tohumlarını değiştirmek için yeni gen düzenleme teknolojisi CRISPR - Cas9 kullanarak onları daha kuru ve daha kuru şartlarda hayatta kalacak kadar dayanıklı yapmayı planlıyor .
Önemli DNA parçalarının bulunup değiştirilmiş DNA parçaları ile değiştirildiği bu teknik daha önce bitkileri doğal lambalara çevirmek bitkileri karanlıkta parlayan veya oldukça duyarlı sensörlere dönüştürmek gibi amaçlar için kullanılmıştı .
Haberde , \ " Eğer bilim insanları kakao bitkisinin DNA'sını değiştirirken başarılı olursa , bitkileri yerlerinden sökerek , dağlara taşımaya gerek kalmayabilir\ " denildi .

Orta mesafedeki şehirler arasında Covid - 19 salgını nedeniyle ara verilen bölgesel tren seferleri 20 Mart itibarıyla yeniden başlayacak .
Yolcular , HES koduyla trenlere binebilecek .
Ankara - İstanbul hattında YHT sefer sayısı da 22 Mart'tan itibaren 10'a çıkarılacak .
Yeni tip corona virüs ( Covid - 19 ) salgını tedbirleri kapsamında orta mesafedeki şehirler arasında gerçekleştirilen bölgesel tren seferlerine ara verilmişti .
Yarın yeniden başlayacak seferler kapsamında yolcuların güvenli ve sağlıklı yolculuk etmelerini sağlamak amacıyla her türlü tedbir alındı .
YOLCULAR HES KODU İLE TRENLERE BİNECEKBölgesel trenlerde seyahat edecek yolcular , HES kodunu ibraz ederek trenlere binebilecek .
Trenler sefer öncesinde dezenfekte edilerek hizmete sunulacak .
Tüm hatlarda olduğu gibi bölgesel trenlerde de yolcuların sosyal mesafeyi koruması , el hijyenine dikkat etmesi virüsün yayılmasının önüne geçilmesi yönünden önem taşıyor .
Yarın itibarıyla hizmete alınacak bölgesel tren hatları şunlar : Kapıkule - Halkalı , Adapazarı - Pendik , Ankara - Polatlı , Zonguldak - Karabük , Manisa - Alaşehir , Eskişehir - Afyonkarahisar , Eskişehir - Kütahya , Mersin - Adana , Mersin - İslahiye , Mersin - İskenderun , Sivas - Divriği , Erzincan - Divriği , Kars - Akyaka , Aydın - Denizli - Söke ile Basmane'den Ödemiş , Denizli , Aydın , Uşak , Alaşehir ve Tire'ye giden hatlar .
Batman - Diyarbakır hattında işleyecek bölgesel tren ise 22 Mart'ta seferlerine başlayacak .
YHT SEFER SAYISI ARTIRILIYORAnkara - İstanbul - Ankara hattında günde 8 olan YHT sefer sayısı ise 22 Mart'tan itibaren 10'a yükseltilecek .
Ankara'dan saat 12.00 , Söğütlüçeşme'den saat 12.20'de hareket edecek YHT'ler , Eryaman , Polatlı , Eskişehir , Bozüyük , Bilecik , Arifiye , İzmit , Gebze , Pendik ve Bostancı istasyonlarından yolcu alacak .

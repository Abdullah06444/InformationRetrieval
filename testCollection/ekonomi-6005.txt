Yargıtay , evlilik sebebiyle istifa eden işçiye hem ihbar hem de kıdem tazminatı ödenmesi gerektiğine hükmetti .
Yüksek Mahkeme , emsal nitelikteki kararıyla evlilik sebebiyle istifa eden genç kızların herhangi bir maddi kayıp yaşamasını engelledi .
Tıbbi sekreter olarak çalıştığı özel hastaneden evlilik sebebiyle istifa eden genç kız , ihbar ve kıdem tazminatı alamayınca İş Mahkemesi'nin yolunu tuttu .
Çalışan , noter kanalıyla evlilik sebebiyle istifa ettiğini iş yerine bildirmesine rağmen işverenin tazminat ödemeye yanaşmadığını öne sürdü .
Davalı işveren ise istifa dilekçesiyle kendisinin sonlandırdığını , çalıştığı süre boyunca birçok kez hakkında şikayet olduğunu ve kendisine uyarı , kınama ve ihtar cezaları verildiğini dile getirdi .
Çalışanın hastadan para alıp muhasebeye teslim etmediğinin tespit edilmesine karşın bunu dalgınlığı sebebiyle yaptığını beyan ettiğini , iş akdinin bu sebeplerle feshedilebileceğini bildiğinden kendisinin istifa dilekçesi verdiğini iddia etti .
Mahkeme , toplanan kanıtlar ve bilirkişi raporuna dayanılarak kıdem tazminatı , ücret alacağı ve kasa tazminatı alacağının reddine , diğer taleplerin kabulüne karar verdi .
Kararı davacı temyiz etti .
Yargıtay 9. Hukuk Dairesi , emsal nitelikte bir karara imza attı .
Kararda , hatalı işlem konusunda davacı işçinin savunması dikkate alındığında haklı fesih sebeplerinin bulunmadığına dikkat çekildi .
Kararda şöyle denildi : \ " Davacı işçinin dosyaya sunduğu tarihli dilekçesiyle henüz iş yerinde çalıştığı sırada evlilik sebebiyle iş sözleşmesini sona erdirdiği ileri sürülmüş olup , davacı işçi bakımından bu beyanın bağlayıcı olduğu kabul edilmelidir . Davacı noter kanalıyla gönderdiği ihtarnamede de evlilik sebebiyle iş yerinden ayrıldığını belirtmiş olup , kıdem tazminatının yasal koşullarının oluştuğu anlaşılmaktadır . Mahkemece ihbar tazminatının reddine ve kıdem tazminatının kabulüne karar verilmesi gerekirken , yazılı şekilde kıdem tazminatının reddi ile ihbar tazminatı bakımından olumlu olumsuz karar verilmemesi hatalı olup , bozmayı gerektirmiştir . \ "

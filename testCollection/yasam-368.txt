ntvmsnbc'ye konuşan tarihçi Emre Gürbüz , Muazzez İlmiye Çığ'ın ' çam ağacı süslemek Türk âdetidir ' sözlerinin doğruyu yansıtmadığını söyledi .
Sümerolog Muazzez İlmiye Çığ'ın çam ağacı süslemenin Türk adeti olduğunu iddia etmesi tartışılmaya devam ediyor .
NTV Tarih dergisinden tarihçi Emre Gürbüz , konuyla ilgili ntvmsnbc'ye konuştu .
Gürbüz , ağaç süslemenin Türk adeti olmadığını , bunun Hıristiyan kültürüne ait olarak da görülmemesini , bu adetin ilk olarak 16. yüzyılda Baltık ülkelerinde görüldüğünü belirtti .
Gürbüz şunları söyledi : TÜRK ADETİ OLDUĞU İDDİASI .
Ağaç süslemenin Türk adeti olduğu iddiası içi boş bir iddia .
Benim bildiğim kadarıyla böyle birşey yok .
Ağaç süsleme ilk olarak Baltık Denizi etrafındaki topraklarda görüldü .
Eğer Türkler arasında böyle ağaç süsleme adeti varsa bile genel olarak dünyaya yayıldığı için Türkler arasında da görülmüş olabilir .
Yoksa bunun Türk adeti olduğu kesinlikle söylenemez .
Ağaç süsleme geleneği 16. yüzyılda Baltık bölgesinde ve Almanya'da ortaya çıktı .
Bugünkü ağaç süsleme geleneği o döneme dayanıyor .
Daha eskiye gidecek olursak eski Mısır'da ya da Çin'de ağaç süsleme geleneği var .
BU HER YERDE BÖYLEBu süsleme Noel ile alakalı olarak çıkmıyor ama sonradan ona dönüşüyor .
Yani Hıristiyanlık öncesi geleneklere dayanıyor .
Ama bütün topluluklarda 21 Aralık veya ona yakın tarihlerde yapılıyor .
Çünkü Güneş 21 Aralık'ta güneyden tekrar kuzeye doğru yönelmeye başlıyor .
Günler uzamaya başladığı için de bunu gözlemlemiş olan eski insanlar , ' Güneş tekrar yüzünü gösterdi , Güneş tekrar bize döndü ' düşüncesiyle kutlamalar yapıyor .
Bu Ortadoğu'da da Kuzey ülkelerinde de böyle .
Ağaç süsleme olayı sonradan Noel'e dahil ediliyor .
Germen kültüründe zaten var olan ağaç süsleme ve sonrasındaki yakma geleneği Hıristyanlaştırılıyor .
Yani Hıristiyanlık öncesi bir gelenek Hıristiyanlık içerisnde yeniden kabul edilmiş oluyor .
HIRİSTİYANLIK KÜLTÜRÜNE AİT DEĞİLHıristiyanlık kendinden önceki birçok şeyle mücadele etmiş , bunlardan bir çoğunu da şeytanileştirip yok etmiş .
Ancak bir kısmını yok edemediği için kabul etmiş , bir anlamda vaftiz etmiş .
Kendi törenlerinin parçası haline getirmiş .
Çam ağacı süsleme de böyle birşey .
Bilindiği üzere bu bir pagan adeti , sonradan Hıristiyanlaştırılan bir pagan adeti .
Noel'in kendisi de öyle .
İsa'nın doğuşu aslında bilinmiyor .
Eski bir adeti alıp ' İsa'nın doğumgünü bugün deyip ' sonra buna Noel dediler .
Öyle ki bu Noel'in kabul edilmesi de yeni birşey aslında .
Çok önceden kabul edilse de kilise ve din kurumları içerisinde tartışılıyor .
Şimdiki haliyle 19 . yüzyılda kabul ediliyor .
Hatta bugün bile Noel'e karşı çıkan gruplar var .
NOEL DE HIRİSTİYAN ADETİ DEĞİLBizde de ' Noel bir Hıristiyan adetidir , çam ağacı da bu adetin bir parçasıdır ' diye bakılıyor ama Hıristiyanlık'tan önce de bu adet , kutlamalar var .
Adı ya ' Hasat Şenliği ' ya da ' Bahar Şenliği'ydi .
Doğa yeniden canlanacak mantığıyla kışın dahi yeşilliğini , canlılığını koruyan ağaçlar ( genellikle iğne yapraklı dayanıklı ağaçlar ) uzun ömürü temsil ettiği için kullanıyorlar .
Zaten 21 Aralık - 25 Ocak tarihleri de kışın sona erip baharın gelmesini simgeliyor .
Emre Gürbüz'ün konuyla ilgili geniş bir yazısı NTV Tarih dergisinin Ocak sayısında yer alacak .

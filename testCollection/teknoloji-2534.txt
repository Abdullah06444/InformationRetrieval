Earth 2050 , insanlığın karşılaşabileceği küresel sorunları tanımlamak ve bunların olası çözümlerini belirlemek amacıyla önümüzdeki 30 yıl içinde gerçekleşebilecek sosyal ve teknolojik gelişmeler hakkındaki tahminleri bir araya getiren , bir interaktif multimedya projesi .
Kaspersky Lab’ın 20. kuruluş yıl dönümünde açılan web sitesinde birçok farklı konuyu ele alan çeşitli tahminler , gelecek senaryoları ve daha fazlası yer alıyor .
Son olarak siteye katkıda bulunan isimlerin arasına yenileri katıldı .
Bunlar arasında İngiltere Kraliyet Astronomu , Cambridge Üniversitesi’nde Profesör ve Royal Society Başkanı olan Lord Martin Rees , yatırımcı ve girişimci Steven Hoffman , insan hakları savunucusu Peter Tatchell’in yanı sıra Kaspersky Lab güvenlik araştırmacısı Dmitry Galov ve zararlı yazılım analisti Alexey Malanov bulunuyor .
2050 için ortaya konulan yeni görüşler arasında şunlar yer alıyor : Beyne yerleştirilen çipler sayesinde düşünce ile çalışan doğrudan bağlantıların mobil cihazların yerini alması .
Bilgi ve beceri de yüklenebilen bu çiplerin bireysel bilinç ve düşünce gizliliğine etkisi .
Gen düzenleme ile tüm canlıları genetik düzeyde değiştirebilme becerisi .
Gelişmiş makine öğrenimi / yapay zeka sistemlerinin yaptığı hataların potansiyel etkileri .
Mevcut politik sistemlerin gerilemesi ve sıradan insanların kanunlara onay verme yetkisine sahip olduğu ‘vatandaş hükümetlerinin’ yükselişi .
Fosil yakıtların tükenmesiyle tekno - endüstriyel çağın sona ermesi .
Bununla birlikte ortaya çıkacak ekonomik ve çevresel çöküş .
Çoğu insanın vegan olmasıyla endüstriyel ölçekli et üretiminin sona ermesi ve ve etin açık alanda yetişen canlı hayvanlardan alınan biyopsi yoluyla üretilmesi .
Kaspersky Lab güvenlik araştırmacısı Dmitry Galov’un 2050 tahminleri ise şöyle : " 2050’ye geldiğimizde , beynimizin nasıl çalıştığına dair bilgimiz ve beyni onarma becerimiz o kadar gelişecek ki her şeyi hatırlamak ve yeni şeyleri inanılmaz bir hızda öğrenmek normal hale gelecek . Çoğu çocuğa öğrenme becerilerine destek olmak için en yeni bellek geliştirme çipleri takılacak ve bu da eğitimi daha önce hiç olmadığı kadar kolay hale getirecek . Kafa yaralanmaları nedeniyle oluşan beyin hasarı kolaylıkla onarılabilecek , hafıza kaybı artık bir sorun olmaktan çıkacak ve depresyon gibi akıl hastalıkları hızla tedavi edilecek . Bunların temelini oluşturan teknolojiler 2010’ların sonundan beri mevcut . Bellek çipleri aslen 2018’deki derin beyin uyarı çiplerinin doğal bir uzantısı . Ancak her teknolojinin bir de karanlık yüzü var . 2050’de bellek geliştirici çiplerin tıbbi , sosyal ve ekonomik etkileri büyük olacak fakat bunlar aynı zamanda siber saldırılara da açık olacak . Bunların sonucunda ortaya çıkacak yeni tehditler arasında , politik olaylar veya anlaşmazlıklara dair anıların eklenmesi veya çıkarılmasıyla geniş insan gruplarını toplu bir şekilde etki altına almak gibi durumlar bulunacak . Hatta ‘insan botnetler’ bile oluşturulabilecek . Bu botnetler insanların beyinlerini , siber suçlular tarafından kontrol edilen bir ağ şeklinde birbirine bağlayabilecek . Kurbanların bundan haberi bile olmayacak . Önceki yıllarda görülen siber tehditler yeni amaçlar edinerek siber casusluk için dünya liderlerinin hafızalarını hedef alacak . Ayrıca hafızalarını çalmak , silmek veya kilitlemek ( örneğin fidye için ) amacıyla ünlü kişiler , sıradan insanlar ve şirketler de hedefte olacak . Bu tehditlerin mümkün olmasının sebebi , bu teknolojilerin gelişmeye başladığı 2010’lu yıllarda gelecekte karşılaşılabilecek potansiyel güvenlik açıklarına öncelik verilmemesi ve sağlık ve güvenlik sektörleri , kanun koyucular ve diğerlerinin gelecekteki riskleri anlamak ve belirlemek için bir araya gelmiş olmamasıdır . "

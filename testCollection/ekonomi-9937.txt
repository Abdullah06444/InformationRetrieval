Çeyrek altın fiyatları bugün ne kadar oldu ? 22 Kasım 2019 anlık ve güncel çeyrek altın kuru fiyatları .
Gram altın 269,3 lira , çeyrek altın 442 lira ve Cumhuriyet altını 1.805 liradan işlem görüyor .
Altının gram fiyatı , yüzde 0,3 yükselişle 269,3 lira seviyesinde seyrediyor .
Gram altın , dün dolar kuru ve altının ons fiyatındaki düşüşe paralel değer kaybeden gram altın günü önceki kapanışa göre yüzde 0,5 azalışla 268,4 liradan tamamladı .
Yeni güne yükselişle başlayan altının gram fiyatı , önceki kapanışın yüzde 0,3 üzerinde 269,3 liradan işlem görüyor .
Kapalıçarşı'da çeyrek altın 442 lira , Cumhuriyet altını da 1.805 liradan satılıyor .
Altının ons fiyatı ise şu dakikalarda önceki kapanışın yüzde 0,2 üzerinde 1.467,8 dolar seviyesinde seyrediyor .
Analistler , dün Çin'in ticaret görüşmelerini yürüten temsilcisi Liu He'nin ABD temsilcisi Robert Lighthizer'i Çin'e davet ettiğini , görüşmelere ilişkin olumlu beklentilerin sürmesinin risk iştahını görece canlı tuttuğunu kaydetti .
ABD senatosunun Hong Kong'lu yöneticilere yaptırım öngören tasarıyı kabul ettiğini ve yasanın ABD Başkanı Donald Trump'ın önüne geleceğini anımsatan analistler , Trump'ın konuya ilişkin kararının emtia fiyatlarının üzerinde etkili olacağını belirtti .
Analistler , bugün Avrupa Merkez Bankası ( ECB ) Başkanı Christine Lagarde'ın konuşmasının ve ECB tutanaklarının da varlık fiyatlarına etki edebileceğini , Satınalma Yöneticileri Endeksi ( PMI ) verilerinin de yatırımcıların gündeminde olduğunu kaydetti .
Bugün yurt içinde finansal hizmetler güven endeksi , yurt dışında küresel bazda PMI verileri başta olmak üzere yoğun veri gündeminin takip edileceğini söyleyen analistler , teknik açıdan altının ons fiyatında 1.460 dolar , gram altında ise 267 liranın destek olarak öne çıktığını söyledi .
ALTIN FİYATLARI NE OLACAK ?
( PİYASALARDA 2020 BEKLENTİLERİ )

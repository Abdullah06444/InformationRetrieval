Fiat Chrysler Automobiles ve Peugeot SA , 18 Aralık 2019'da açıklanan Birleşme Anlaşması’nda belirlendiği şekilde 50:50 birleşmenin tamamlanmasına doğru ilerlerken , önemli bir adım daha atıldı ve yeni grubun kurumsal ismi duyuruldu .
Yeni isim Stellantis oldu .
FCA ve Groupe PSA birleşmesinden doğan yeni grubun adı , “yıldızlarla aydınlanmak” anlamına gelen Latince “stello” fiiline dayanıyor .
Yeni ismin belirleme süreci , Birleşme Anlaşması ilan edildikten hemen sonra her iki şirketin üst yönetiminin dahil edilmesiyle başladı .
İsim sadece grup düzeyinde bir kurumsal marka olarak kullanılacak .
Sürecin bir sonraki adımı , isimle birlikte kurumsal marka kimliği oluşturacak olan bir logonun yaratılması olacak .
Grubunun kurucu markalarının isimleri ve logoları değişmeden kalacak .
Daha önce belirtildiği gibi , birleşme sürecinin tamamlanmasının , her iki şirketin hissedarlarının kendi Olağanüstü Genel Kurul toplantılarında onay vermesi , antitröst ve diğer yasal gereklerin karşılanması da dahil olmak üzere geleneksel kapanış koşullarına bağlı olarak 2021'in ilk çeyreğinde gerçekleşmesi bekleniyor .

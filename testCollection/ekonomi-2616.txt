AK Parti Genel Başkan Yardımcısı ve Ekonomi İşleri Başkanı Nurettin Canikli , Merkez Bankası'ndaki başkan değişikliğine ilişkin değerlendirmelerde bulundu .
AK Parti Genel Başkan Yardımcısı Nurettin Canikli , Türkiye ekonomisinin , 19 yıldır piyasa kurallarını hiç taviz vermeden uyguladığını , iç ve dış şokların yoğunlaştığı dönemlerde dahi sermaye hareketlerinin liberalizasyonunu sağladığını belirtti .
Canikli , Twitter hesabından yaptığı paylaşımda , Merkez Bankası başkanlarına kanunla verilen öncelikli görevin , fiyat istikrarının sağlanması olduğunu , bugüne kadar görev yapan tüm Merkez Bankası başkanlarının kanunla verilen fiyat istikrarının sağlanması hedefine sadık kaldıklarını belirtti .
Nurettin Canikli , \ " Merkez Bankası Başkanlığı görevine getirilen herhangi birisinin bu hedefin dışına çıkması mümkün değildir , eşyanın tabiatına aykırıdır\ " değerlendirmesinde bulundu .
Hükümetlerin temel hedefi olan istikrarlı büyümenin , ancak \ " öngörülebilir ve makul seviyelerde kontrol edilebilen fiyatlar genel düzeyi ile gerçekleştirilebildiğinin bilimsel bir olgu\ " olduğunu vurgulayan Canikli , para politikası araçlarının da bu gerçek göz önünde bulundurularak dizayn edildiğini kaydetti .
Canikli , TL cinsi varlıklara sağlanan reel getirinin pozitif bir değerde dengelenmesinin , TL cinsi varlıklara olan talebin canlı tutulması için gerekli olduğuna işaret ederek , \ " Negatif reel faizin TL cinsi varlıklardan altın ve dövize doğru yönelişi ve dolarizasyonu hızlandırdığı bilinmektedir ve görülmüştür . Ekonomi tek bir dengeden ibaret değildir , bir dengeler manzumesidir . Tüm bu dengelerin birlikte değerlendirilmesi ve modellenmesi gerekir . Pozitif reel faizin para ikamesini durduracak , hatta ters para ikamesinin önünü açacak seviyede olması rasyonel olmanın bir gereğidir\ " ifadelerini kullandı . \ " POZİTİF REEL FAİZİN OPTİMAL SEVİYEDE OLMASI BİR ZORUNLULUK\ "
Pozitif reel faizin optimal seviyede olmasının bir zorunluluk olduğuna değinen Canikli , şunları kaydetti : \ " Optimal seviyenin altında kalan reel faiz oranı dolarizasyon akışını durdurmaz . Optimal seviyenin üzerinde belirlenen reel faiz ise ekonomi için büyük maliyetler ortaya çıkarır . Üretim , ihracat , istihdam hedeflerini olumsuz yönde etkiler . Finans kuruluşlarının aktif kalitesini bozar . Optimal reel faiz seviyesi için yol gösterici faktörlerden bir tanesi beklentilerdir , piyasa beklentisidir . Piyasa beklentisi pozitif reel faizin sınırını belirler . Piyasa beklentisinin üzerine çıkılması ekonomiye yük getirir , enflasyon beklentisini yukarıya taşır . Ekonomideki fiyatlamalar da yükselen enflasyon beklentisine göre realize olur . Bu durum Merkez Bankasının temel hedefi olan fiyat istikrarının sağlanmasını da zorlaştırır . Hükümetin , optimal pozitif reel faiz seviyesinin belirlenmesinde para politikası araçlarını rasyonel kullanmadığını ve bu nedenle de ekonomiye büyük bir mali yük getirdiğini düşündüğü Merkez Bankası başkanını değiştirmesi piyasalara meydan okumak değildir . Sadece ekonominin kaynaklarının ve para politikası araçlarının verimli ve etkili kullanılması gerektiği hassasiyetini yansıtır . Türkiye ekonomisi 19 yıldır piyasa kurallarını hiç taviz vermeden uygulamış , iç ve dış şokların yoğunlaştığı dönemlerde dahi sermaye hareketlerinin liberalizasyonunu sağlamıştır . \ "
AK Parti Genel Başkan Yardımcısı Nurettin Canikli , Türkiye ekonomisi için piyasa ekonomisi kurallarının kararlılıkla uygulanmasının altının çizilmesi gereken bir kredibilite kaynağı olduğunu ifade ederek , bundan sonra da piyasa kurallarının ve sermaye hareketlerindeki liberalizasyonun kararlılıkla uygulanmasının kırmızı çizgi olmaya devam edeceğini vurguladı .

İş Bankası Genel Müdürü ve Yönetim Kurulu Üyesi Adnan Bali ekonomi ve bankacılık sektöründe en çok merak edilen isimlerden biri .
Peki sosyal medyada sıkça geçen Adnan Bali kimdir ? Adnan Bali ne iş yapıyor ?
İş Bankası Genel Müdürü Adnan Bali , \ " Genel Müdürlük görevimi mart ayının sonlarında yapılacak olan Genel Kurul tarihi itibarıyla bırakacağım\ " dedi .
Bali , genel müdürlük görevi için genel müdür yardımcısı Hakan Aran'ı önerdiklerini duyurdu .
ADNAN BALİ KİMDİR ?
1962 Gaziantep İslahiye doğumlu 58 yaşındaki Adnan Bali , İş Bankası A. Ş’nin 16. Genel Müdürü ve Yönetim Kurulu Üyesi Türk bankacıdır .
Orta Doğu Teknik Üniversitesi İktisadi ve İdari Bilimler Fakültesi Ekonomi Bölümü mezunu Bali , bankacılık sektöründe çeşitli kademelerde görev aldı .
1986 yılında İş Bankası Teftiş Kurulu Başkanlığı’nda Müfettiş Yardımcısı olarak göreve başlayan Adnan Bali , Fon Yönetimi Müdürlüğü’nde 1994 yılında Müdür Yardımcısı , 1997 yılında Grup Müdürü olarak görev yaptı .
1998 yılında ise Fon Yönetimi Müdürü olarak atandı .
2002 yılında Şişli Şubesi , 2004 yılında Galata Şubesi Müdürü olan Adnan Bali , 30 Mayıs 2006 tarihinde Genel Müdür Yardımcılığı’na yükseldi .
5 yıl devam eden Genel Müdür Yardımcılığı görevinden sonra 2011 tarihinde Ersin Özince'nin yerine , Genel Müdür olarak atandı .
İş Bankası'nda 35. yılını tamamlayan Adnan Bali , göreve geldiğinde 138.4 milyar lira olan aktif büyüklüğü , 2020'nin eylül sonunda 364.3 milyar liraya ulaştırdı .
Türkiye Şişe ve Cam Fabrikaları A. Ş. ve Türkiye İş Bankası A. Ş. Mensupları Munzam Sosyal Güvenlik ve Yardımlaşma Sandığı Vakfı Yönetim Kurulu Başkanı olan Sayın Adnan Bali aynı zamanda ;
- Türkiye Bankalar Birliği ve Vehbi Koç Vakfı Yönetim Kurulu Üyesi ,
- Institute of International Finance ( IIF ) , Institut International D’Etudes Bancaires ( IIEB ) Üyesi ,
- Darüşşafaka Cemiyeti’nin ise Yüksek Danışma Kurulu Üyesi .
Evli ve 3 çocuk babası olan Adnan Bali , İngilizce biliyor .

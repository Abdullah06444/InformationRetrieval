SON DAKİKA HABERİ : Aile Çalışma ve Sosyal Hizmetler Bakanı Selçuk : Sokağa çıkma kısıtlaması nedeniyle Emekli Sandığı kapsamındaki vatandaşların aylıkları erken ödenecek .
Son dakika haberi !
Aile , Çalışma ve Sosyal Hizmetler Bakanı Zehra Zümrüt Selçuk , Emekli Sandığı kapsamında ayın 1 , 2 ve 3'ünde aylık alanların ödemelerini sokağa çıkma kısıtlaması nedeniyle öne çektiklerini bildirdi .
Bakan Selçuk , yazılı açıklamasında , Covid - 19 tedbirleri kapsamında 31 Aralık 2020 Perşembe günü saat 21.00'de başlayıp 4 Ocak 2021 Pazartesi gününe kadar sokağa çıkma kısıtlaması uygulanacağını anımsattı .
Sosyal Güvenlik Kurumu ( SGK ) tarafından Emekli Sandığı kapsamında aylık alan emekli , dul ve yetimlerin aylıklarının her ayın 1'i ila 5'inde ödendiğini belirten Selçuk , Emekli Sandığı kapsamındaki bazı vatandaşların aylık alma günlerinin kısıtlama günlerine denk geldiğine dikkati çekti .
Banka şubelerinde kısıtlama sonrası yaşanabilecek yoğunluğun da önüne geçmek için aylık günlerini öne çektiklerini belirten Selçuk , şu bilgileri verdi : \ " Ocak ayının 1'i ve 3'ü arasında ödenecek olan emekli sandığı aylıklarını sokağa çıkma kısıtlamasından önce ödüyoruz . Bu kapsamda aylıklarını her ayın 1'inde alanlara bugün , 2 ve 3'ünde alanlara yarın ödeme yapılacak . Ayın 4 ve 5'inde alanlar ise kendi ödeme günlerinde aylıklarını alabilecek . \ "

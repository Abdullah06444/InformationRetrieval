Hazine ve Maliye Bakanı Lütfi Elvan , Mersin'in Tarsus ilçesinde yapımı devam eden Çukurova Bölgesel Havalimanı'nın alt yapı yatırımlarının bittiğini , üst yapıya yönelik ihalesinin de yapıldığını hatırlatarak , \ " Yüklenici firma 2 hafta içerisinde çalışmalara başlayacak . Bize olan sözü şu , 2022 yılı mart ayı itibariyle Allah'ın izni ile Çukurova Havalimanı'nın açılışını hep birlikte gerçekleştireceğiz\ " dedi .
Hazine ve Maliye Bakanı Lütfi Elvan , AK Parti Mersin İl Başkanlığı'nın 7.Olağan İl Kongresine katıldı .
Servet Tazegül Spor Salonunda düzenlenen ve Cumhurbaşkanı Recep Tayyip Erdoğan'ın video konferans yöntemiyle katıldığı kongrede konuşan Elvan , iktidarları döneminde kente yapılan yatırımlar hakkında bilgiler verdi .
19 yıllık süreçte gerçekten hayal dahi edilemeyecek yatırımların Mersin'e kazandırıldığını kaydeden Elvan , \ " Sadece DSİ'nin baraj , gölet , özellikle dere ıslahı gibi yatırımlarına baktığımızda , son 19 yılda sadece DSİ 172 adet baraj , gölet ve taşkın koruma gibi projeleri bitirmiş . Karayolları Genel Müdürlüğümüze baktığımızda , 19 yıllık süreçte 10 milyar liraya yakın bir harcama söz konusu olmuş . Merakla beklediğiniz , yıllardan beri konuştuğunuz Sorgun Barajı , Aksıfat Barajı , Aydıncık Barajı ve Pamukluk Barajını , bu dört büyük barajı Allah'ın izni ile bu yıl tamamlıyoruz . Çeşmeli - Taşucu Otoyolunda kamulaştırma çalışmaları devam ediyor , projesi yapıldı , inşallah yakın bir süreçte ihale yapmayı planlıyoruz . Liman - Hal Köprülü Kavşağı tamamlandı . Bekirde Köprülü Kavşağı için önümüzdeki ay ihalesine çıkıyoruz . Akdeniz Sahil Yoluna 4 milyar liranın üzerinde harcama gerçekleştirildi , bugüne kadar 15 tünel ve 4 viyadük tamamlandı . Çalışmalar hızla devam ediyor . Silifke - Mut Yolu , 2.2 milyar liralık bir proje . Şu ana kadar 3 tünel , 60 kilometrelik bölünmüş yol tamamlandı ki , aşağı yukarı 1.5 yıl önce başlamıştık bu çalışmalara . Yine Gülnar - Silifke Yolu , Tarsus - Çamlıyayla Yolunun ikmal ihaleleri yapıldı , çalışmalar devam ediyor . Gülnar - Mut Yolunda çalışmalar devam ediyor ve Organize Sanayi Bölgesi'nin otoyol ile bağlantısını bu yıl inşallah bitiriyoruz . Gözne Yolu'ndaki çalışmalar da önemli ölçüde tamamlandı . Erdemlilerin ısrarla istediği yayla yolunda 5 kilometrelik mesafeyi tamamladık ve hizmete açtık\ " diye konuştu . \ " ÇUKUROVA HAVALİMANI 2022 YILI MART AYINDA AÇILACAK\ "
Konuşmasında Çukurova Havalimanı inşaatından da bahseden Elvan , \ " Çok beklediğinizi biliyorum , sürecin uzadığını biliyorum , artık bu işi tamamlamakta kararlıyız . Alt yapı yatırımları bitti , üst yapıya yönelik ihalesi yapıldı . Yüklenici firma 2 hafta içerisinde çalışmalara başlayacak . Bize olan sözü şu , 2022 yılı mart ayı itibariyle Allah'ın izni ile Çukurova Havalimanı'nın açılışını hep birlikte gerçekleştireceğiz\ " ifadelerini kullandı .
Bölgedeki sağlık yatırımlarına da değinen Elvan , bu alanda çok önemli yatırımlar yapıldığını vurgulayarak , şöyle devam etti : \ " 2002 yılında 2 bin 701 olan yatak sayısını neredeyse ikiye katlayarak 4 bin 993'e yükselttik . Sadece bu süreçte inşa ettiğimiz hastanelerimiz Anamur Devlet Hastanesi , Bozyazı Devlet Hastanesi , Mersin Çocuk Hastanesi , Mersin Kadın Doğum ve Çocuk Hastanesi , Çamlıyayla Devlet Hastanesi , Erdemli Devlet Hastanesi , Silifke Devlet Hastanesi , Toros Devlet Hastanesi , Mut Devlet Hastanesi , Gülnar Devlet Hastanesi ve bin 300 yataklı Mersin Şehir Hastanesi . Bunların tamamı AK Parti iktidarları döneminde yapıldı . Şimdide Şehir Hastanesi büyüklüğünde 600 yataklı devası Tarsus Devlet Hastanemizi tamamladık , inşallah önümüzde aylarda Tarsus Devlet Hastanesi'nin de açılışı gerçekleştireceğiz . \ "
Elvan , 2002 yılında 671 olan okul sayısını , bin 126'ya çıkararak neredeyse ikiye katladıklarını ifade ederek , \ " Derslik başına düşen öğrenci sayısı 38 idi , 22'ye düşürdük . Spor alanında çok sayıda spor kompleksini hayata geçirdiğimizi biliyorsunuz . Akdeniz ilçemizde yıllardan beri konuşulan Çay Mahallesi'ndeki konutlara başladık , inşallah kısa süre içerisinde bitireceğiz . Barış ve Turgut mahallelerini riskli alan ilan ettik , projeler üzerinde çalışıyoruz . 30-40 yıldan beri o gecekondu bölgelerinde sefil halde yaşayan vatandaşlarımızın , yaşam standartlarını yükseltecek muhteşem yatırımlarımıza başladık . Son derece modern binalarımızda bu kardeşlerimiz yaşamaya başlayacaklar . Biz milletimiz için bugüne kadar hizmet ettik , bundan sonra da etmeye devam edeceğiz\ " şeklinde konuştu . \ " 50 BİNİN ÜZERİNDE KARDEŞİMİZE İSTİHDAM SAĞLAYACAĞIZ\ "
Mersin'in bundan önce 3 tane organize sanayi bölgesi olduğunu hatırlatan Elvan , şu bilgileri verdi ; \ " Şu anda 8 farklı organize sanayi bölgesi üzerinde çalışıyoruz ki , 11'e çıkarıyoruz . Tarsus'ta 5 organize sanayi bölgesi , bir tanesini tamamladık , yatırımlar başladı . Bir diğerini de Tarsus'ta kamulaştırma çalışmaları bitti , tahsis çalışmaları bitti , diğer üçünden de inşallah bu yıl içerisinde yatırımlar başlıyor . Diğer taraftan Erdemli , Silifke ve Mut'ta organize sanayi bölgeleri kuruyoruz . İş için kuruyoruz , aş için kuruyoruz , hizmet için kuruyoruz . AK Parti demek iş demek , AK Parti demek aş demek , AK Parti demek hizmet demek . Buralarda 50 binin üzerinde kardeşimizin istihdamını sağlayacağız . Erdemli'ye de doğalgazı getiriyoruz . Enerji ve Tabii Kaynaklar Bakanlığımız çalışmalara başladı . \ "

Mülteci krizi insanlık tarihi kadar eski ve hiçbir zaman da çözülememiş bir sorun .
Peki mülteci kimdir ?
Sığınmacı , göçmen , mülteci statüleri arasındaki farklar nedir ?
Uluslararası hukuk nasıl tanımlıyor ?
İnsanlık tarihi yüzyıllar boyunca göç hareketlerine sahne oldu .
Soykırım , insanlığa karşı suçlar , savaşlar , mübadeleler , doğal afetler , ekonomik kaygılar .
Sebepleri farklıydı belki ama , insanlar yeni bir yaşam umuduyla her seferinde yollara düştü .
Büyük kitlelerin zorunlu göçü 20'nci yüzyılda Balkan Savaşları ile başladı .
İkinci Dünya Savaşı'na gelindiğinde ise en üst seviye ulaştı .
Bugün de tablo farklı değil .
Dünya ; İkinci Dünya Savaşı'ndan bu yana en büyük mülteci krizine sahne oluyor .
1951 tarihli mültecilerin hukuki statüsüne ilişkin sözleşme ve mültecilerin hukuki statüsüne ilişkin 1967 protokolü ; uluslararası alanda mülteci hukukuna ilişkin temel belgeleri oluşturuyor .
Ayrıca İnsan Hakları Evrensel Beyannamesi'nin 14'nci maddesi sığınma hakkı tanıyor .
Maddede ; \ " herkesin zulüm altında başka ülkelere sığınma ve sığınma olanaklarından yararlanma hakkı vardır\ " deniliyor .
MÜLTECİ KİMDİR ?
Bir de farklı anlama gelen terimler var .
Mülteci , sığınmacı ve göçmen ; uluslararası hukuka göre üç farklı statü .
Mülteci ; \ " ırkı , dini , milliyeti , belli bir sosyal gruba mensubiyeti veya siyasi düşünceleri nedeniyle zulüm göreceği konusunda haklı bir korku taşıyan ve bu yüzden ülkesinden ayrılan ve korkusu nedeniyle geri dönemeyen veya dönmek istemeyen kişi\ " olarak tanımlanıyor .
Yani mültecilere ; uluslararası anlaşmalarla özel statü ve hukuki koruma sağlanıyor .
Henüz bu korumadan faydalanamayanlar ise " sığınmacı\ " olarak nitelendiriliyor .
Sığınmacı , mülteci olarak uluslararası koruma arayan ancak statüleri henüz resmi olarak tanınmamış kişilere deniyor .
" Göçmen " ise , ülkesinden ekonomik veya diğer nedenlerle gönüllü olarak ayrılan kişi demek .
Yani göçmenler ülkelerini kendi istekleri doğrultusunda terk ederken , mülteciler ülkelerini terk etme zorunda kalan ya da terk ettirilen kişilerden oluşuyor .
Mülteciler konusunda çalışma yürüten örgütlerin başında ise BM Mülteciler Yüksek Komiserliği var .
14 Aralık 1950'de BM Genel Kurulu tarafından kurulan örgüt ; dünya genelinde mülteci sorunlarını çözmeye çalışıyor .
Fakat kalıcı çözümlere ulaşmak pek de mümkün olmadı .
Mülteci akınını engellemek için bazı önlemler alınsa da dünya insanların umut yolculuğuna hep seyirci kaldı .

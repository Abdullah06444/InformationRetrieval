Korkuyorum Anne , Beş Vakit , Jin ve Koca Dünya filmlerinin yönetmeni Reha Erdem'in yeni tip corona virüs tedbirleri kapsamında karantina döneminde , Zoom üzerinden çektiği kara komedisi ' Seni Buldum Ya ! ' dijital platformda seyirciyle buluştu .
Yönetmen Reha Erdem'in yeni tip corona virüs tedbirleri kapsamında karantina döneminde , Zoom üzerinden çektiği kara komedisi ' Seni Buldum Ya ! ' filmi MUBI platformunda seyirciyle buluştu .
Filmin sonunda Reha Erdem'in sinema yazarı Esin Küçüktepepınar ile telekonferans yöntemiyle yaptığı söyleşiye de yer veriliyor .
Erdem , pandemi sürecinin insanların yaşama biçimlerini aniden değiştirdiğini belirterek , \ " Ben ağır , hantal ekiplerden ve süreçlerden nefret ediyorum . Sinemanın önünde çok büyük bir engel olarak görüyorum . Bu filmle birlikte daha hafif , daha uçarak , daha akarak gitme ihtimalimiz arttı . ' Ekibi 30 kişiye indirebilir miyiz ? ' diye düşünürken tek başıma kaldım\ " ifadelerini kullandı .
Oyuncu arkadaşlarına \ " Projede yer almak ister misiniz ? \ " diye mesaj atınca hepsinden olumlu dönüş aldığını aktaran yönetmen , filmin oyuncularından bazılarıyla daha önce fiziksel olarak tanışmadığını söyledi . \ " HER DARLIK BİR UFUK AÇIYOR\ "
Reha Erdem , salgın sürecindeki yalnızlıkla insanlığın bir hizaya geldiğini filmde de vurguladığına dikkati çekerek , şunları kaydetti : \ " Dünyanın her yerinde daha çok para daha az özgürlük demektir . Her darlık bir ufuk açıyor . Ders çıkaralım anlamında söylemiyorum ama boyumuzun ölçüsünü bir gördük . Hizaya gelmek iyidir , ben çok iyi olduğunu düşünüyorum . Bu filme girişmeden önce bir filme başlıyorduk , şimdi 1 yıl daha erteliyoruz . Sinemaya dönersek , ' O olmuyorsa böyle bir şey yapma imkanımız da var ' dedik . ' Yaşasın dijital teknoloji ' diyorum . \ "
" FİLM YAPMA İSTEĞİ OLDUĞU MÜDDETÇE HİÇBİR ŞEY ENGEL DEĞİL\ "
Filmin çekim sürecinde tuhaf zorluklar yaşadıklarını anlatan Erdem , oyuncuların kendi dekorunu kendilerinin yaptığını ve bir odadan diğer odaya taşıdığını dile getirdi .
Erdem , sözlerini şöyle sürdürdü : \ " Hiçbir oyuncu birbiriyle karşılaşmadı . İçlerinde tanışmayanlar bile olabilir . Hep bana karşı oynadılar . Bazılarının evleri uygun değildi komşu evlere geçtiler . Sinema denilen şey her türlü yapılabiliyor . Yeni teknolojik imkanlarla video kaydı alınabilecek cihazlar çok arttı . Herkes montaj yapabiliyor . Dolayısıyla sinema çok demokratikleşti . Bir sürü platform var ve hiç yoksa Youtube'a koyuyorsun , oynuyor . Bu film gösterdi ki , film yapma isteği olduğu müddetçe hiçbir şey engel değil . Bu tür özgür projeler yapmaya devam ediyoruz . Bu pandemi döneminde bu tarz filmler gördüm . Yepyeni bir ufuk açacak . Pandemiye de gerek yoktu belki , insanlar kendi sosyal medya hesaplarına ya da Youtube kanallarına böyle şeyler yapıyorlardı . Dolayısıyla bu , sinemanın zenginliğini artırabilecek bir şey . \ "
Filmin oyuncu kadrosunda Serkan Keskin , Nihal Yalçın , Bülent Emin Yarar , Ezgi Mola , Taner Birsel , Tilbe Saran , Esra Bezen Bilgin ve Tansu Biçer yer alıyor .
Karantinayı fırsat bilip çevrim içi bir suç ağı kurmuş iki dolandırıcının ve bu ağa yakalanan insanların yaşadığı trajikomik olayları konu alan ' Seni Buldum Ya ! ' adlı film sadece MUBI'de izlenebilecek .

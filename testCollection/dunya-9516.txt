Sosyal medya platformu Twitter , ABD Başkanı Donald Trump'ın Yüksek Mahkeme'nin Pennsylvania eyaletinde postayla kullanılan oyların kabul tarihini uzatmasına tepki gösterdiği paylaşımına , \ " tartışmalı\ " bilgiler içerdiği gerekçesiyle uyarı etiketi ekledi .
ABD'de postayla kullanılan oylara ilişkin tartışmalar devam ederken , Trump en kritik eyaletlerdeki oy prosedürlerine ilişkin bir paylaşımda bulundu .
Yüksek Mahkemenin Pennsylvania'da posta pulu 3 Kasım'a kadar vurulan ancak oy merkezlerine 6 Kasım'a kadar ulaşan oyların kabul edileceği yönünde bildirdiği karara tepki gösteren Trump , \ " Yüksek Mahkemenin , Pennsylvania'daki oylar ile ilgili aldığı karar çok tehlikeli . Bu karar , yaygın ve kontrolsüz hileye izin verecektir ve hukuk sistemimizi baltalayacaktır . Ayrıca bu karar sokaklardaki şiddeti kışkırtacaktır . Bir şey yapılmalı\ " ifadesini kullandı .
Bunun üzerine Twitter , söz konusu paylaşıma , \ " Bu Tweette paylaşılan içeriklerin bir kısmı veya tümü tartışmalıdır ve bir seçime ya da başka bir toplumsal sürece katılma konusunda yanlış yönlendiriyor olabilir . \ " şeklinde uyarı etiketi ekledi .
Twitter daha önce de Trump'ın seçimlere ilişkin yaptığı birçok paylaşımda , \ " yanlış bilgi\ " yaydığı gerekçesiyle uyarı etiketi koymuştu .

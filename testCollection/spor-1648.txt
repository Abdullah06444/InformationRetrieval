Arsenal , Türk asıllı Alman futbolcu Mesut Özil ile 3,5 yıllık yeni sözleşme imzaladı .
İngiltere Premier Lig ekiplerinden Arsenal , Türk asıllı Alman orta saha oyuncusu Mesut Özil'in sözleşmesini uzattı .
Kulüpten yapılan açıklamaya göre , 29 yaşındaki Mesut'un bu yaz bitecek kontratı uzatıldı .
Mesut da Twitter hesabından , 2020-21 sezonu sonuna kadar geçerli yeni bir sözleşme imzaladığını duyurdu .
İngiliz basını , vergi öncesi haftalık 350 bin sterlin ( yaklaşık 1 milyon 850 bin lira ) maaş alacağını öne sürdüğü Mesut'un , Arsenal tarihinin en fazla kazanan futbolcusu olacağını paylaştı .
Londra ekibinin , 2013 yazında 47 milyon avro karşılığında Real Madrid'den renklerine bağladığı Mesut , Arsenal formasıyla çıktığı 182 maçta 36 gol ve 61 asist üretti .
Almanya Milli Takımı formasını 88 kez giyen Mesut , bu sezon İngiltere Premier Lig'de 20 karşılaşmada oynadı ve 4 gol , 7 asiste imza attı .

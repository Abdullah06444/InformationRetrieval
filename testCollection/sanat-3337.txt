İstiklal Marşı'nın kabulünün 100'üncü yılı anısına \ " Uluslararası İstiklal Kısa Film Yarışması\ " düzenleniyor .
Yarışmanın teması \ " İstiklal , Özgürlük ve Bağımsızlık\ " olarak belirlendi .
Sebilürreşad Derneği tarafından İstiklal Marşı'nın kabulünün 100'üncü yılı anısına \ " Uluslararası İstiklal Kısa Film Yarışması\ " düzenleniyor .
Kültür ve Turizm Bakanlığı Sinema Genel Müdürlüğünün katkısıyla 12 Mart 2021'de kutlanacak İstiklal Marşı'nın kabulünün 100'üncü yılı için bazı etkinlikler düzenlenecek .
Bu kapsamda İstiklal Marşı'nın ilk kez yayımlandığı dergi olan Sebilürreşad , Mehmet Akif Ersoy'un marşa yüklediği mana ve ruhun yansımasını 100 yıl sonra kısa film yarışmasıyla sinemaya aktarmak amacıyla bir yarışma düzenledi .
Bu yıl ilki gerçekleştirilecek ve her yıl devam ettirilmesi planlanan \ " Uluslararası İstiklal Kısa Film Yarışması\ " nın ana teması \ " İstiklal , Özgürlük ve Bağımsızlık\ " olacak .
Dünyanın dört bir yanından katılımcılar , kendi milletlerinin bağımsızlık , özgürlük ve istiklal mücadelesini de anlatabilecekleri kısa filmlerle yarışmaya katılabilecek .
Yarışma ile toplumsal farkındalığı artırmak , İstiklal Marşı'nın ruhuna uygun toplumsal ve bireysel bağımsızlık , özgürlük ve hürriyetin önemini sinemanın etkileyici dilinden faydalanarak anlatmak ve bu konuda bir bilinç oluşturmak amaçlanıyor .
15 Aralık 2020’de katılımın son bulacağı yarışmaya başvuru şartları için istiklalkisafilm . com adresine başvurabilirler .
Jüri heyetinin kurmaca dalında olacak yarışmaya katılan filmler arasından seçtiği ilk üç esere ödül verilecek .
Yarışmada ayrıca , jüri özel mansiyon ve Sebilürreşad Dergisi mansiyon ödülleri dağıtılacak .
Yarışmada birinci olan esere 30 bin TL , ikinci seçilen esere 20 bin TL , üçüncü olan esere de 15 bin TL ödül verilecek .
Jüri özel ve Sebilürreşad Dergisi mansiyon ödüllerine layık görülen eserler 5 bin lirayla ödüllendirilecek .

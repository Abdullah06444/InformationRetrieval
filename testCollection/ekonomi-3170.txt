Corona virüse karşı dünya çapında ' savaşçı ' doğal gıdalar arasında gösterilen narenciye fiyatındaki artış sürüyor .
Bu yıl rekoltesi yüzde 20’nin üzerinde düşen portakal ise fiyatı en hızlı artan narenciye ürün .
Üreticiler , \ " 8 liranın altını görmesi zor\ " derken , kilo fiyatının yükselişini sürdüreceği öngörülüyor .
Antalya , Adana , Mersin , Hatay başta olmak üzere iklim koşulları , narenciye sezonunu olumsuz etkiliyor .
Hem kış aylarının vitamin deposu , hem de corona virüs salgınına karşı dünyaca talep edilen portakaldaki rekolte düşüşü fiyatlara yansıyor .
Markette manavda , hatta pazarda 8 lira sınırını aşan portakal kilo fiyatının yükselişini sürdüreceği öngörülüyor .
2019’da 1.7 milyon ton portakal üretildi .
2020 tahmini ise 1.3 milyon ton .
Aradaki bu yüzde 21.5’lik üretim düşüşü karşısında , salgınla tüketim artınca arz talep dengesi bozuldu .
Milliyet gazetesinden Duygu Erdoğan'ın haberine göre Ekimde durumu değerlendiren üreticiler , bu sezon ‘portakal fiyatlarının 8 liranın altını görmesinin zor olduğunu’ ifade etmişti .
Tahmin doğru çıktı . \ " İKLİM GÖZ AÇTIRMADI\ "
Özellikle aşırı sıcakların erkenci çeşitler üzerinde yüzde 80’leri aşan kayıplara neden olduğunu anlatan Tarım Yazarı Ali Ekber Yıldırım , yine aşırı yağışların da bazı bölgelerde sorunlar oluşturduğunu hatırlattı .
Yıldırım , \ " Tabii bunlar erkenci çeşitler ama genel olarak portakal başta olmak üzere narenciyede üretime iklim bu yıl göz açtırmadı . Fiyatların daha da artacağı beklentisi de var\ " dedi .
HALE 5 LİRADAN GİRDİÜreticide 3-4 lira arasında değişen fiyata satılan portakalın tüccarla büyükşehir haline gelişi en az 5 lira .
İstanbul haline girişi de 5-7 lira arasında .
İstanbul Halciler Derneği ( HALDER ) Yönetim Kurulu Başkanı Nevzat Dayan , fiyat artışının geçen sezona göre yüzde 30 olduğunu söyledi .
Dayan , “Portakalda üretim yani verim az olduğu için az geliyor ; bu da kalitesine 5-10 lira arasında bir fiyat oluşturuyor .
Adana daha ucuz , Muğla Ortaca orta pahada , Finike ise en pahalı olarak satılanlardır” diye konuştu . \ " 10 LİRANIN ÜZERİNE ÇIKAR\ "
Finike ve Kumlucalı üreticiler son birkaç yıldır bölgede özellikle dolu ve sel kaynaklı zararlar yaşıyor .
Antalya’da yine son günlerde hayatı felç eden yağışlar oldu .
Öyle ki pek çok üretici , her ihtimale karşı gece boyu bahçelerini bekledi .
Finike Ziraat Odası Başkanı Halil Sarıçobanoğlu , bölgede dalında 3.5-4 lira olan portakalın tüccardan hale 5.5 liraya çıktığını söyledi .
Sarıçobanoğlu , “Geçen yıl 1.2-1.5 lira civarındaydı .
Ürün yok .
200 bin ton olan üretimimiz 130 bin tona geriledi . ‘Çiftçi kazanıyor’ diyorlar ama o kadar az var ki , kaç liraya satılsa borçlarımıza yetmez .
Şubata kadar portakal 10 liranın da üzerine çıkabilir .
Nisanın 10’una kadar dalından ürün kesip gönderiyorduk .
Şimdi haziranda piyasaya giren portakal , mart - nisanda girer” dedi .
TANESİ 2.5 LİRABazı satış kanallarında 1 kilo yapan ortalama 4 portakal hesabıyla tanesi 2.5 liradan portakal da satılıyor .
7. BÜYÜK ÜRETİCİ2018 / 2019 sezonu dünya verilerine göre Türkiye , dünyanın en büyük 7. narenciye üreticisi .
Aynı sezonda üretilen 102 milyon ton turunçgil üretiminde Türkiye’nin payı yüzde 4 seviyesinde oldu .
Antalya , Adana , Hatay , Mersin ve Muğla toplam üretimin yüzde 96’sını karşılıyor .
TÜİK verilerine göre , kişi başı portakal tüketimi 2017 / 2018 sezonunda 10.8 kilogram olarak gerçekleşti . \ " UCUZUNA DA FİNİKE DİYORLAR\ "
Ürün az olunca , tüm bölgelerdeki portakal çeşitleri değerlenmeye devam ediyor .
Daha düşük kalitede olan portakal da ‘Finike’ diye satılabiliyor .
Tüketicinin marka algısıyla oynadıklarını söyleyen Finike Ziraat Odası Başkanı Halil Sarıçobanoğlu , “Tüketici bir tanesini kesip yerse anlar .
Finike portakalının zarı ağızda erir .
Ama posa kalıyorsa Finike değildir” dedi . \ " HAVA SOĞUDU , FİYAT TIRMANDI\ "
Yüreğir Ziraat Odası Başkanı Mehmet Akın Doğan , bölgede baharda esen sıcak poyrazın , çiçekten meyveye dönme aşamasında ürüne zarar verdiğini söyledi .
Doğan , “Üreticide erkenci portakal bitti , dal fiyatı 4 liraydı . Washington portakal ise dalda 2.5-3 liradan satılıyor .
Tüccardan çıkışı 4.5-5 lirayı bulur .
Ürün bu yıl az .
Hava soğudu tüketim artınca da fiyat tırmand” diye konuştu .
Tarsus Ziraat Odası Başkanı Veyis Avcı ise , “Bizim için sıcaklık büyük sorun oldu .
Bunun yansımasını üretici de tüketici de görüyor .
Verim de olmadığı için bu fiyat artışından yararlanamadık” dedi .
TARSİM KAPSAMINA ALINDITarım Sigortaları Havuzu ( TARSİM ) tarafından 2021 yılında kapsama alınacak riskler , ürünler ve bölgeler ile prim desteği oranları belirlendi .
Karara göre , narenciyede sıcaklık zararı da TARSİM kapsamına alındı .
Sıcaklık zararı özellikle geçen sezon üreticiye ciddi kayıplar yaşatmıştı .
Menderes Ziraat Odası Başkanı Kadir Telli ise , mandalina tercihinin de arttığını söyledi .
Telli , “Mandalinamız dalında 2-2.5 liradan satılıyor .
Geçen yıl 1 liranın altındaydı , çok sıkıntı çektik .
Bu sezon iyi geçiyor” dedi .

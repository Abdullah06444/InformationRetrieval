SON DAKİKA HABERİ : Suriye'nin kuzeyindeki Cerablus ve Bab ilçelerinde iki ayrı noktaya balistik füze saldırısı düzenlendi .
MSB'den yapılan açıklamada , sivil yerleşim yerlerinin hedef alındığı saldırıların durdurulması için Rusya'ya bildirimde bulunulduğu belirtilirken , \ " Saldırı sonrası belirlenen hedefler ateş altına alındı . Bölgedeki birlikler ikaz edildi , gelişmeler takip ediliyor\ " denildi .
Son dakika haberi !
Türkiye sınırındaki Cerablus ilçesinin Hamran bölgesi ile Bab ilçesinin kuzeydoğusundaki Terhin bölgesi , akşam saatlerinde balistik füzelerle hedef alındı .
Saldırıların olduğu bölgelerde , ilkel yöntemlerle işletilen petrol rafine tesisleri yer alırken , çok sayıda tankerin yanması sonucu şiddetli patlamalar meydana geldi .
Güvenlik kaynaklarından edinilen bilgiye göre , balistik füze saldırısı , Halep'de Esad rejimi kontrolündeki Kuveyris Havaalanı'ndan yapıldı .
Saldırılar sonucu çevrede büyük maddi hasar meydana geldi .
Olay yerine çok sayıda itfaiye aracı sevk edildi .
MSB : SİVİL YERLEŞİM YERLERİ HEDEF ALINDI , YARALILAR VARMilli Savunma Bakanlığı ( MSB ) , Suriye'de rejim kontrolünde bulunan Kuveyris Havaalanı'ndan çok namlulu roketatar ( ÇNRA ) sistemi ve balistik füzelerle Cerablus ve Bab'daki sivil yerleşim yerleri ile akaryakıt tankerlerinin park noktalarının hedef alındığını ve sivil yaralıların bulunduğunu bildirdi .
MSB'nin Twitter hesabından yapılan açıklamada , Suriye'nin kuzeyindeki Cerablus ve Bab ilçelerine düzenlenen balistik füze saldırısına ilişkin bilgi verildi .
Saldırının rejim kontrolünde bulunan Halep'teki Kuveyris Havaalanı'ndan düzenlendiği belirtilen açıklamada , ateşlenen ÇNRA ve balistik füzelerin , kuzeydeki Cerablus ve Bab ilçelerindeki sivil yerleşim yerleri ile akaryakıt tankerlerinin park noktalarını hedef aldığı kaydedildi . \ " BÖLGEDEKİ BİRLİKLERİMİZ İKAZ EDİLDİ\ "
Saldırıda sivillerin yaralandığı vurgulanan açıklamada , \ " Fırat Kalkanı bölgesine yönelik gerçekleşen ve sivilleri hedef alan atışların başlamasını müteakip atışların durdurulması için Rusya Federasyonu tarafına bildirimde bulunulmuş , belirlenen hedefler ateş altına alınmıştır . Bölgedeki birliklerimiz ikaz edilmiştir . \ " ifadelerine yer verildi .
MSB'nin paylaşımında , saldırıda vurulan akaryakıt tankerlerinin alevler içindeki görüntüleri de yer alırken , gelişmelerin takip edildiği belirtildi .
Terhin ve Hamran bölgeleri , 5 Mart'ta da balistik füze saldırısına maruz kalmış , saldırıda 4 sivil ölmüş , 28 sivil de yaralanmıştı .
Ülkenin kuzeyindeki Bab ve Cerablus ilçeleri , terörden arındırılan Fırat Kalkanı Harekatı bölgesinde yer alıyor .

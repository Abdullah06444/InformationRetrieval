Bir döneme damga vuran Bizimkiler dizisinde Abbas karakterine hayat veren Hikmet Karagöz , bu sabah hayatını kaybetti .
Sanatçı , 15 Ekim'den bu yana yoğun bakımda tedavi altındaydı .
Ressam , tiyatro , sinema ve dizi oyuncusu Hikmet Karagöz , 73 yaşında hayatını kaybetti .
Rahatsızlanması sonucu 15 Ekim’de Kartal Dr. Lütfi Kırdar Şehir Hastanesi Palyatif Yoğun Bakım Ünitesi’ne acil yatışı sağlanan Karagöz , bu sabah yaşama gözlerini yumdu .
Karagöz’ün cenazesi bugün ikindi namazının ardından Zeytinburnu Yeni Kozlu Mezarlığı’nda defnedilecek .
Kızı Zeynep Karagöz , Twitter hesabından yaptığı paylaşımla babasının hayatını kaybettiğini açıkladı .
Zeynep Karagöz şu ifadeleri kullandı : \ " Babişkom , Hikmet Karagöz bugün son yolculuğuna çıktı . Bu kez dönüşü yok ; ardından tebessümler , kadehler ve anılar , sohbetler yakışır . Korona nedeniyle cenaze töreni olması mümkün gözükmüyor . Hatrına şerefe . \ " \ " CANIMDAN BİR CAN DÜŞTÜ TOPRAĞA\ "
Oyuncu Orhan Aydın da sosyal medya hesabından arkadaşı Hikmet Karagöz'ün vefatını şu sözlerle duyurdu : \ " Canımdan bir can düştü toprağa . 42 yıllık dostluk , yoldaşlık , şen - şakrak - sevinç ve umut dolu bir hayat bitti . Seni asla unutmayacağım #HikmetKaragöz asla . \ "
HİKMET KARAGÖZ KİMDİR ?
Samsun’da 11 Haziran 1946 tarihinde dünyaya gelen Hikmet Karagöz , sinema , dizi ve tiyatro oyuncusudur .
Aynı zamanda ressam da olan Karagöz , amatör tiyatro hayatına 1962 ile 1963 yıllarında Eminönü Halkevi’nde başladı .
1964 yılında Ulvi Uraz Tiyatrosu’nda ise profesyonel tiyatro hayatına adım attı .
1974 yılında Yaşar Ne Yaşar Ne Yaşamaz adlı filmde , 1982 yılında ise Faize Hücum adlı sinema filmlerinde rol aldı .
Çok sayıda dizi ve sinemada oyunculuk yapan Hikmet Karagöz , 1989 yılında yayına giren Bizimkiler adlı televizyon dizinde oynadığı " Abbas " rolüyle ününe ün kattı .
Karagöz , 25 Kasım 2017’den bu yana İstanbul Büyükşehir Belediyesi'ne ait Kartal Kavacık’taki Sanatçı Yaşam Evi’nde kalıyordu .

Bir aylık maaş alacağının olduğunu öne süren işçi , istifa etti ; ancak kıdem tazminatını alamadı .
İşçiyle işveren mahkemelik oldu .
Davaya son noktayı koyan Yargıtay ; işçinin maaş , prim , fazla mesai ücretinin ödenmemesi halinde haklı fesih yoluyla istifa edebileceğini ve kıdem tazminatı alabileceğine hükmetti .
Milyonlarca calışanı ilgilendiren karar Yargıtay 22. Hukuk Dairesi'nden geldi .
Usta öğreticisi olarak çalışan işçi , ücret alacaklarının ödenmediği gerekçesiyle istifa etti .
İşverenden ücret alacaklarını , fazla mesai ve kıdem tazminatını talep eden işçi , hakkını alamayınca İş Mahkemesi'nin yolunu tuttu .
İş sözleşmesini haklı olarak feshettiğini belirten işçi , kıdem tazminatı ile birlikte bir kısım işçilik alacaklarının davalıdan tahsiline karar verilmesini talep etti .
Davalı işveren avukatı ise davacının çalışmasının istifa ile sona erdiğini öne sürdü .
Mahkeme davanın kısmen kabulüne hükmetti .
Kararı taraf avukatları temyiz etti .
Milyonlarca calışanı ilgilendiren karar Yargıtay 22. Hukuk Dairesi'nden geldi .
İşçinin emeğinin karşılığı olan ücretin işçi için en önemli hak , işveren için de en temel borç olduğunun hatırlatıldığı Yargıtay kararında ; 4857 sayılı İş Kanunu'nun 32 / 4. maddesinde ücretin en geç ayda bir ödeneceğinin hüküm altına alındığı vurgulandı .
Bu durumun aksi bireysel ya da toplu iş sözleşmesinde kararlaştırılmadığı sürece işçinin ücreti bir ay çalışıldıktan sonra ödenmesi gerektiği dile getirildi .
Ücreti ödenmeyen işçinin bu ücretini işverenden dava ya da icra takibi gibi kanuni yollardan talep etmesinin mümkün olduğunun belirtildiği kararda şu ifadelere yer verildi : \ " Ücreti ödenmeyen işçinin alacağı konusunda takibe geçmesi ya da ücreti ödeninceye kadar iş görme edimini yerine getirmekten kaçınması , iş ilişkisinin devamında bazı sorunlara yol açabilir . Bu bakımdan , işverenle bir çekişme içine girmek istemeyen işçinin , haklı sebebe dayanarak iş sözleşmesini feshetme hakkı da tanınmıştır . İşçinin ücretinin kanun veya sözleşme hükümlerine göre ödenmemesi işçiye bu imkanı verir . Ücretin hiç ya da bir kısmının ödenmemiş olması bu konuda önemsizdir . İkramiye , primi , yakacak yardımı , giyecek yardımı , fazla mesai , hafta tatili , genel tatil gibi alacakların da ödenmemesi işçiye haklı fesih imkanı verir . \ "
Davacı işçinin geçirdiği trafik kazası sonrası aldığı rapor doğrultusunda işe gelmediğine dikkat çekilen kararda ; \ " Somut uyuşmazlıkta , ihtarname ile raporlu olarak işe gelmediğini , ücretlerinin ödeneceğinin belirtilmesine rağmen ödenmediğini beyan etmiştir . İş Kanunu'ndan ve iş sözleşmesinden dolayı hak ettiği mali hak ve alacaklarının ödenmemesi nedeniyle iş sözleşmesini haklı nedenle feshettiğini belirterek ödenmesini talep etmiştir . Yargılama aşamasında da , davacının talep konusu fazla mesai ve ulusal bayram genel tatil alacaklarına hak kazandığı anlaşılmıştır . Mahkemenin kıdem tazminatı ödenmemesi yönündeki kararı yasaya aykırıdır . Zira fesih tarihinde davacı işçinin ödenmeyen işçilik alacaklarının bulunduğu anlaşılmakla , başka bir anlatımla haklı fesih nedeninin devam ettiği görülmekle hak düşürücü süre işlemeyecektir . Ayrıca davacı ödenmeyen bir kısım işçilik alacaklarının ödenmesini söz konusu ihtarname ile talep etmiş , bu alacakların bir kısmının ödenmediği Mahkemece de kabul edilmiştir . Bu sebeple iş sözleşmesini davacının haklı nedenle feshettiğinin kabulü ile kıdem tazminatı talebinin hüküm altına alınması gerekirken yanılgılı değerlendirme ile yazılı şekilde reddi hatalı olup bozmayı gerektirmiştir . Kararın oy birliği ile bozulmasına hükmedilmiştir\ " denildi .
VİDEO : YARGITAY'DAN BAHŞİŞ KARARI

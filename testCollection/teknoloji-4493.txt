Dünyaca ünlü mesajlaşma uygulaması WhatsApp'ın yeni gizlilik ilkeleri sonrası kullanıcılar yerli güvenilir alternatiflere yöneliyor .
Dedi ; ücretsiz mesajlaşma , sesli ve görüntülü arama gibi birçok hizmet sunuyor .
İşte ' Dedi ' uygulamasına hakkında merak edilenler .
Bilgi Teknolojileri ve İnternet Güvenliği Derneği ( BTİDER ) tarafından geliştirilen yerli uygulama Dedi de kullanıcılarına ücretsiz olarak mesajlaşma , sesli ve görüntülü arama gibi birçok hizmet sunuyor .
Tüm sesli ve görüntülü aramaların , dosya paylaşımlarının üst düzey güvenlik protokolleriyle uçtan uca şifrelendiği uygulama da son günlerde uygulama mağazalarında en çok indirilen uygulamalar arasına girdi .
Açık kaynaklı bir yazılım üzerine temellendirilen Dedi'nin kaynakları herkes tarafından incelenebiliyor .
HAVELSAN tarafından geliştirilen dünyanın ilk ve tek beyaz kutu kriptografisine sahip güvenli iletişim ve anlık mesajlaşma programı HAVELSAN ileti de Türkiye'de önemli kurum ve kuruluşlar tarafından kullanılmaya başlandı .
Kurumsal kullanımlar için tasarlanan HAVELSAN ileti ürünü ile kurumların personeli kendi aralarında mesajlaşabilirken , güvenli sesli ve görüntülü görüşme gerçekleştirebiliyor , medya , doküman ve lokasyon paylaşabiliyor ve kurumsal gruplar aracılığıyla toplu görüşmeler yapabiliyor .
İlk olarak HAVELSAN bünyesinde çalışanlar tarafından kullanılmaya başlanan ileti , Cumhurbaşkanlığı Savunma Sanayii Başkanlığı , Türk Silahlı Kuvvetlerini Güçlendirme Vakfı ve Rekabet Kurumu personelinin de kullanımına sunuldu .
Uzmanlar , yerli alternatiflerin , verilerini Türkiye'de tutması nedeniyle diğer uygulamalara göre daha güvenilir olduğunu belirtiyor .

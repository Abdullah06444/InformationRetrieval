Kaliforniyalı fotoğrafçı Phoo Chan'ın çektiği kartala konan karga fotoğrafı doğal olarak büyük bir merak uyandırdı .
Evet , fotoğraf gerçek , fakat ilk başta düşündüğünüzden farklı bir hikâyesi var .
Karganın derdi kartalın sırtına yerleşip zahmetsiz bir yolculuk yapmak değil .
Maya Wei - Haas'ın National Geographic'te yer alan haberine göre , Cornell Ornitoloji Labouratuvarı'ndan karga davranışı uzmanı biyolog Kevin McGowan , fotoğraftaki karganın muhtemelen bir hava saldırısının ortasında olduğunu söylüyor .
Kuşlar bölgelerine sahip çıkan hayvanlar .
Özellikle de yumurtaların çatlayıp yuvaların bebeklerle dolduğu yaz aylarında .
Kargalar da ( diğer birçok kuş gibi ) , Napolyon kompleksleri varmışçasına , daha büyük bir kuş kendi alanlarına girdiği zaman didişip dalaşmaya hazırlanıyorlar .
McGowen , normalde bu tür karşılaşmalarda kuşların birbirine çok yaklaşmadığını söylüyor .
Fakat bu karga tabuları yıkmış . \ " Bu arabaları kovalayan bir köpeğin arabanın tepesine sıçraması gibi bir şey , \ " diyor McGowan . \ " Köpekler her zaman arabayı yakalamaya çalışırlar , ama onu yakalarlarsa ne yapacakları hakkında bir fikirleri yoktur aslında . \ "
Peki bu tuhaf durum karşısında kartal neden hiç oralı olmuyor ?
Kartal , kendini didiklemeyen kargaya hiç aldırış etmiyor . Ona ayıracak vakti yok .
Avcı kuşların en büyüğü olan kartal , sürekli diğer kuşlar tarafından taciz ediliyor aslında .
Bazen kendilerini kovalayan kuşlar o kadar inatçı oluyor ki , kartallar bir sivrisinek sürüsü tarafından takip ediliyor gibi görünüyor .
Fotoğrafın gerçekliği hakkında çok az soru işareti var .
Bu olay \ " olmayacak bir şey değil , \ " diyor McGowan .
Chan'ın fotoğrafları , karganın kartalın tepesinde olduğu anın öncesini ve sonrasını da gösteriyor .
Yani fotoğraf çok çok büyük ihtimalle gerçek .
Hem zaten kim bir kartalın sırtında uçmayı istemez ki ?

ABD Havacılık ve Uzay Ajansı ( NASA ) , Mars'taki Jezero Krateri'nde yaşam izini arayacak uzay aracı Perseverance'ı göndermeye hazırlanırken , benzer bir mineral oluşumu ve jeolojik yapıya sahip olan Burdur'daki Salda Gölü'ndeki araştırma sonuçlarını paylaştı .
' Mars'a geri sayım başladı ' başlığıyla yayımlanan duyuruda , " Salda Gölü sayesinde ne bekleyeceğimize dair bazı fikirlerimiz var\ " denildi .
NASA , ' NASA Earth ' adlı Twitter hesabından , Mars'taki Jezero Krateri üzerinde incelemeler yapacak ve yaşam izi arayacak uzay aracı Perseverance'in fırlatılması için geri sayımın başladığını duyurarak , Burdur'da bulunan Salda Gölü'nün uzaydan görüntüsü ve Salda Gölü'nde NASA ekibi tarafından yapılan bilimsel çalışmaların sonuçlarını paylaştı .
SALDA GÖLÜ FİKİR VERİYORSalda Gölü ve Jezero Krateri'nin birlikte fotoğrafının yer aldığı paylaşımda , " Mars'a geri sayım başladı ! NASA Persevere gezgininin Jezero Krateri'ne sadece bir gün sonra temas edeceğine inanmak öyle zor ki . Kratere kimse ayak basmadı ama Türkiye'deki Salda Gölü sayesinde neler bekleyebileceğimiz konusunda bazı fikirlerimiz var\ " denildi .
SALDA'DA ÇALIŞMA YAPILDINASA'nın web sitesinde ise NASA uzmanlarının Salda Gölü'nde yaptığı çalışmaların sonuçları açıklandı .
Araştırmaya ilişkin Salda Gölü'nden sualtı mikrobiyalitleri , eski mikrobiyalitlerin açıkta kalan adası , alüvyon yelpazesi , eski ve yeni mikrobiyalitler , tortul yüzeyleri gibi birçok fotoğrafa da yer veriliyor . \ " TÜRKİYE'DE BİR GÖL BİZE MARS'I ANLATABİLİR\ "
' Türkiye'de Bir Göl Bize Mars'ı Anlatabilir ' başlıklı çalışma şöyle : " Perseverance gezgininin 18 Şubat 2021'de Mars'taki Jezero Krateri'ne tarihi bir iniş yapması planlanıyor . Gezici bölgeyi araştıracak ve Dünya'ya geri göndermek için kaya örnekleri toplayacak . Kraterin içine hiçbir insan ayak basmamış olsa da araştırmacılar Dünya'daki benzer bir manzara sayesinde ne bekleyeceklerine dair bazı fikirlere sahipler : Salda GölüTürkiye'nin güneybatısındaki bir gölün , Mars'taki bir çarpma krateri ile çok fazla ortak yanı olduğunu düşünmeyebilirsiniz , ancak iki havza benzer mineraloji ve jeoloji içerir . Aslında , Salda Gölü , bir zamanlar bir göl içerdiği düşünülen Jezero Krateri'nde bulunanlara benzer karbonat mineralleri ve biriktirme özellikleri ( deltalar ) içeren dünyadaki bilinen tek göldür . \ "
ARAŞTIRMA 2019'DA YAPILDIPurdue Üniversitesi'nde gezegen bilimci ve Perseverance bilim ekibinin üyesi olan Briony Horgan ve İstanbul Teknik Üniversitesi'nden meslektaşları , kıyı şeritlerini ve çevresini incelemek için 2019 yazında Salda Gölü'ne gitti .
Ekip , Jezero'da yaşam arayışına rehberlik etmek için Salda Gölü'ndeki mikrobiyal ve jeolojik süreçleri daha iyi anlamayı amaçladı .
Horgan'ın yüksek lisans öğrencisi Bradley Garczynski'nin Salda Gölü'nde çektiği ve Perseverance ekibinin Jezero Krateri'nde bulmayı umduğu bazı özellikleri gösteren fotoğraflar var .
Araştırmacılar , NASA'nın Mars Keşif Gezgini'nden alınan verileri kullanarak , bilim adamlarının eski bir gölün kıyı şeridi olduğuna inandıkları Jezero Krateri'nin batı kenarlarında bir su havzası mineralleri ve muhtemelen karbonat karışımı tespit etti .
Horgan ve meslektaşları , bu birikintilerin Salda Gölü'ndekilere benzer olup olmadığını öğrenmeyi amaçlıyor .

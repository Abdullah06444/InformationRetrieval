Enerji alanında düzenlemeler içeren Elektrik Piyasası Kanunu ile Bazı Kanunlarda Değişiklik Yapılmasına Dair Kanun Teklifi , TBMM Genel Kurulunda kabul edilerek , yasalaştı .
Yeni alınan kararla birlikte bağlantı hattının tüketici veya üretici tarafından tesis edilmesi halinde , bağlantı hattı işletme ve bakım sorumluluğu karşılığı dağıtım şirketine devredilecek , bu tüketicilerden ve üreticilerden bağlantı bedeli alınmayacak .
Elektrik Piyasası Kanunu ile Bazı Kanunlarda Değişiklik Yapılmasına Dair Kanun Teklifi TBMM Genel Kurulu'nda kabul edildi .
Kanunla , maden arama ve işletme ruhsatlarının verilmesi , birleştirilmesi , sürelerinin uzatılması , devir ve intikalleri ile çevreyle uyum bedeli iadelerine ilişkin müracaatlar dışında , vadesi geçmiş borç durumunu gösterir belge aranılması zorunluluğu kaldırılacak .
Konuyla ilgili açıklamalarda bulunan Bakan Dönmez , \ " Enerji ve madencilikte birçok yeniliği içeren kanun teklifi TBMM Genel Kurulunda kabul edildi . Kanunla birlikte enerjide üretim çarklarını daha güçlü çevirecek , yer altı kaynaklarımızı milletimizin hizmetine daha etkin sunacağız . Ülkemize ve sektörümüze hayırlı olsun\ " dedi .
Maden Kanunu'na göre ruhsat bedelinin tamamının ocak ayının sonuna kadar yatırılmaması halinde , her ay için ayrı ayrı yüzde 4 gecikme zammı uygulanacak ve bu rakamın haziran sonuna kadar ruhsat bedeli olarak yatırılması zorunlu olacak .
Aksi halde ruhsat iptal edilecek . \ " ORGANİZE TOPTAN DOĞALGAZ SATIŞ PİYASASI\ "
GELİYORDoğal Gaz Piyasası Kanunu'na , Organize Toptan Doğal Gaz Satış Piyasası ( OTSP ) tanımı eklenecek .
OTSP , doğalgaz sisteminden yararlanan lisans sahiplerince doğalgazın alım - satımının ve dengeleme işlemlerinin yapıldığı piyasalar , ileri tarihli fiziksel teslimat gerektiren doğalgaz piyasaları ve Enerji Piyasası Düzenleme Kurulu ( EPDK ) tarafından belirlenen diğer doğalgaz piyasası işlemlerinin gerçekleştirildiği , EPDK'nin düzenlediği piyasayı kapsayacak .
DOĞALGAZ KULLANIMININ ÜLKE GENELİNDE YAYGINLAŞTIRILMASINA KOLAYLIKÜretilen doğalgazın , iletim şebekesi vasıtasıyla iletilmesinin teknik ve ekonomik olarak uygun olmadığına EPDK'nın karar vermesi ve üretim yapan toptan satış şirketinin kendi üzerine düşen yükümlülükleri yerine getirmesi kaydıyla üretim şirketi tarafından dağıtım şebekesine bağlantı yapılarak üretilen doğalgaz , dağıtım şirketince satın alınacak .
EPDK , gerekli hallerde bu kapsamda satın alınacak doğalgaz bedelini belirleyecek .
LNG ihracatı yapmak isteyen tüzel kişiler , ihracat lisanslarına kaydedilmesi ve yurt içinde teslim faaliyetinde bulunmamaları şartıyla , LNG taşıma faaliyetinde bulunabilecek .
Yapı kayıt belgesi alan yapının bulunduğu bölgenin , uygulama imar planı olmaması veya uygulama imar planı olmakla birlikte yolların imar mevzuatına uygun açılmaması halinde ; ilgili belediyenin meclis kararı alarak bu bölgelerde yapılacak şebekelerin yapım tarihinden itibaren 10 yıl içinde deplase edilmesi gerektiğinde , yatırımın deplase edilen kısmıyla ilgili tüm maliyetleri listeleneceğini taahhüt etmesi şartıyla doğalgaz dağıtım şirketleri tarafından bu bölgelere şebeke yatırımı yapılabilecek .
Doğalgaz dağıtım şirketlerinin dağıtım bölgelerine ilave edilecek yeni genişleme bölgelerinde yerleşim yeri belediyesince doğalgaz dağıtım şirketine yatırım yapılması talebinde bulunulması halinde ; ilgili dağıtım şirketinden teminat , kontrollük hizmet bedeli , kaplama bedeli , zemin / alan tahrip bedeli , hafriyat döküm bedeli ve benzeri adlarla herhangi bir bedel alınmayacak ve altyapı kazı alanının üst kaplamaları ilgili belediyece bedelsiz yapılacak .
CUMHURBAŞKANI KARARIYLA AYRI BİRER ŞİRKET KURULABİLECEKEnerji ve Tabii Kaynaklar Bakanlığı ile ilgili kamu iktisadi teşebbüsleri ve bunların bağlı ortaklıkları tarafından yurt dışında kurulan , özellikle petrol , doğalgaz ve madencilik alanlarında faaliyet gösteren şirketlerin , Türkiye'deki şubelerinin bulunduğu yerlerde söz konusu şirketlerin ortaklarınca ; işletme konuları , ticaret unvanları , sermayeleri ve ortaklık payları aynı kalmak kaydıyla Cumhurbaşkanı kararıyla ayrı birer şirket kurulabilmesine imkan sağlanacak .
Bu şirketler , Türk Ticaret Kanunu'nun düzenlemeye aykırı olmayan hükümlerine göre , Hazine ve Maliye Bakanlığının görüşü de alınmak suretiyle hazırlanacak esas sözleşmelerinin tescil ve ilanıyla faaliyete geçecek .
Kurulan şirketler faaliyete geçmelerinin ardından en geç 6 ay içinde yurt dışındaki şirketlerle yapacakları protokollerle yurt dışındaki şirketlerin her türlü haklarını , alacaklarını , yükümlülüklerini , taşınırlarını ve taşınmazlarını , gemilerini ve taşıtlarını , ruhsatlarını ve lisanslarını , fikri ve sınai haklarını , uluslararası kuruluşlar ve şirketler nezdindeki hisselerini ve ortaklıklarını , sözleşmelerini ve kredi anlaşmalarını , araçlarını , gereçlerini ve malzemelerini , yazılımlarını ve donanımlarını , yazılı ve elektronik ortamdaki kayıtlarını ve diğer dokümanlarını , taraf olduğu davaları ve icra takiplerini , söz konusu düzenlemenin yürürlüğünden önceki borçlarını ve personelini devralabilecek .
Devir işlemlerinin tamamlanmasıyla yurt dışında kurulan şirketlerin Türkiye'deki şubeleri talep üzerine tasfiyesiz terkin olunacak .
Bu devirlere ilişkin bütün devir , temlik ve intikal işlemleri ile bu işlemlerden doğan kazançlar ve bu işlemlerle ilgili olarak düzenlenecek her türlü sözleşme , protokol ve kağıtlar damga vergisi dahil her türlü vergi , resim , harç ve benzeri mali yükümlülüklerden istisna tutulacak .
İDARE PAYI ÜST LİMİTİNE TÜFE DEĞERİ KADAR ARTIŞKanuna göre , jeotermal akışkanın , doğrudan veya dolaylı olarak seralarda elektrik üretimi ve konut ısıtmasında kullanıldığı tesislerde gayrisafi hasılatının yüzde 1'i tutarında idare payı ödenecek . \ " TÜKETİCİLERDEN VE ÜRETİCİLERDEN BAĞLANTI BEDELİ ALINMAYACAK\ "
Bağlantı tarifeleri , şebeke yatırım maliyetlerini kapsamayacak .
Bağlantı yapılan tüketim tesisinin iç tesisatının ve üretim tesisinin şalt sahasının dağıtım şebekesine bağlanması için inşa edilen bağlantı hattı kapsamında katlanılan masraflar ile sınırlı olacak .
Bağlantı hattının tüketici veya üretici tarafından tesis edilmesi halinde , bağlantı hattı işletme ve bakım sorumluluğu karşılığı dağıtım şirketine devredilecek , bu tüketicilerden ve üreticilerden bağlantı bedeli alınmayacak .
BAKANLIK , GENEL AYDINLATMA GİDERLERİNİ KARŞILAYACAKDüzenlemeyle , uygulamada karışıklığa neden olmaması için Elektrik Piyasası Kanunu'nda yenilenebilir enerji kaynaklarına dayalı elektrik üretim tesisleri ile ilgili hükmün , fıkra metninden çıkartılması ve madenlerin girdi olarak kullanıldığı elektrik üretim tesisleri için de Yenilenebilir Enerji Kaynaklarının Elektrik Enerjisi Üretimi Amaçlı Kullanımına İlişkin Kanun'da yapılan değişiklikle aynı doğrultuda izin , kira , irtifak hakkı ve kullanma izni bedellerine uygulanacak indirimlerin , lisans tarihinden itibaren uygulanması amaçlanıyor .

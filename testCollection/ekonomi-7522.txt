Ulaştırma ve Altyapı Bakanı Adil Karaismailoğlu , İstanbul'a , Altunizade - Çamlıca ve Kazlıçeşme - Sirkeci hatları olmak üzere iki raylı sistem hattı daha kazandıracaklarını bildirdi .
Halkalı - İstanbul Havalimanı Metro Hattı'nda 2 yeni tünel açma makinesinin ( TBM ) kazıya başlaması törenine katılan Karaismailoğlu , burada yaptığı konuşmada , İstanbul'da birbiri ardına hayata geçirilen dev projelerin kenti ve ülkeyi parlak bir geleceğe hazırladığını söyledi .
İstanbul'da modern raylı sistem hatlarıyla İstanbul halkının trafik çilesine son verdiklerini , bir yandan da şehri gürültü ve hava kirliliğinden arındırarak , çevresel sorunların azaltılmasına katkı verdiklerini anlatan Karaismailoğlu , bugün İstanbul Havalimanı - Halkalı metro hattının Olimpiyatköy - Halkalı kesimindeki tünele ilk kazmayı vurduklarını anlattı .
Karaismailoğlu , başlayacakları kazı çalışmalarında toplam 11 bin 800 metre ilerleyerek yıl sonunda Halkalı istasyonuna ulaşmayı planladıklarını kaydederek , şu bilgileri verdi : \ " Marmaray Halkalı istasyonu ile başlayan yüzde 55'lik ilerleme kaydettiğimiz 31,5 kilometrelik bu hatta Marmaray , Halkalı , Olimpiyatköy , Kayaşehir , Fenertepe , Avnavutköy - 2 , Arnavutköy - 1 ve İstanbul Havalimanı istasyonları yer alıyor . Halkalı - havalimanı hattımız Halkalı istasyonundan Marmaray banliyo hattına , Olimpiyatköy ve Kayaşehir istasyonlarında Kayaşehir - Kirazlı - Otogar - Yenikapı metrosuna , havaalanından da İstanbul Havalimanı - Gayrettepe hattına bağlanacaktır . \ "
Karaismailoğlu , İstanbul Havalimanı ile kentin merkezi lokasyonları arasındaki ulaşımın süresini 30 dakikanın altına indirmeyi amaçladıklarını belirterek , bu süreye ulaşmak için hat ve araç saatte 120 kilometrelik hıza çıkacak şekilde tasarladıklarını ve ülkenin en hızlı metrosunu yapmayı hedeflediklerini vurguladı . \ " 146 KİLOMETRELİK RAYLI SİSTEM HATTI İSTANBUL'U ÇEPEÇEVRE SARACAK\ "
Bakan Karaismailoğlu , bu hatların tamamlanması ile Kağıthane ve Kemerburgaz'dan Arnavutköy , Başakşehir ve Küçükçekmece'ye de metro bağlantılarının sağlanmış olacağını kaydederek , \ " Böylece Gebze'den Halkalı'ya uzanan Marmaray hattının devamında Halkalı - İstanbul Havalimanı ve İstanbul Havalimanı - Gayrettepe hatları ile toplamda yaklaşık 146 kilometrelik , İstanbul'u çepeçevre saran bir raylı sistem hattı tamamlanmış olacaktır\ " diye konuştu .
Halihazırda İstanbul'da yapımını tamamlayıp halkın hizmetine sundukları 80 kilometrelik hattın bulunduğunu dile getiren Karaismailoğlu , sözlerini şöyle sürdürdü : \ " İstanbul'da yapımına devam ettiğimiz 6 hat da kısa bir süre içinde hizmete girecek . Şu anda yapımı süren , Pendik - Tavşantepe - Sabiha Gökçen Havalimanı metro hattı , Bakırköy sahil - Kirazlı , Başakşehir - Kayaşehir , Gayrettepe - İstanbul Havalimanı , Halkalı - İstanbul Havalimanı metro hatlarının toplam uzunluğu 91 kilometredir ve çalışmaları büyük bir hızla devam etmektedir . Elbetteki megakentteki raylı sistem projelerimiz bunlarla sınırlı kalmayacak . 4,5 kilometrelik Altunizade - Ferah Mahallesi - Çamlıca Raylı Sistem Projesi ve 8,4 kilometrelik Kazlıçeşme - Sirkeci Kentsel Ulaşım ve Rekreasyon Dönüşüm Projesi'nde de planlama aşamasındayız . İstanbul'a 12,9 kilometrelik iki raylı sistem hattı daha kazandırıyoruz . \ "
Karaismailoğlu , şu an İstanbul'un raylı sistem ağının 251 kilometre olduğunu , yapımı devam eden projeleri bittiğinde rakamın 342 kilometreye yükseleceğini , 342 kilometrenin yüzde 50'sini bakanlığın kazandırmış olacağını vurguladı . \ " 2022 SONUNDA BİTECEK\ "
Ulaştırma ve Altyapı Bakanı Karaismailoğlu , İstanbul'un devlet aklı ve iradesiyle hareket edilmesi gereken , geleceğini en üstün nitelikli ve kalıcı projelerle tasarlamak zorunda oldukları stratejik bir dünya kenti olduğunu belirterek , şu açıklamalarda bulundu : \ " Yaptığımız bütün işler 2053 , 2071'in planlandığı uzun soluklu stratejik bir ulaşım master planın birer parçalarıdır . Kanal İstanbul da bu planın önemli bir parçasıdır . Bu nedenle İstanbullular müsterih olsunlar . Her zaman ve şartta , İstanbul’a ve İstanbullulara hizmet etmeye devam edeceğiz . Halkalı - İstanbul Havalimanı hızlı metro hattında 3 bin çalışanımız ve 6 TBM ile kazılan metromuza daha da hız veriyoruz . Hattımızın kazı çalışmalarına 2 TBM daha katılıyor . Kayaşehir - Olimpiyatköy istasyonundaki 2 adet tünel açma makinası kazı çalışmasını aynı anda başlatıyoruz . \ "
Karaismailoğlu , İstanbul Havalimanı - Gayrettepe metro hattını 2021 sonunda , İstanbul Havalimanı - Halkalı hattını ise 2022 sonunda tamamlamayı hedeflediklerini sözlerine ekledi .
YENİ TBM'LERİN ÇALIŞMASINI KARAİSMAİLOĞLU BAŞLATTIKaraismailoğlu , konuşmasının ardından butona basarak 2 yeni tünel aşma makinesini çalıştırdı .
Çalışmaları yerinde inceleyerek yetkililerden bilgi alan Karaismailoğlu , çalışanlarla fotoğraf çektirdi .
ARŞİV : KUZEY MARMARA OTOYOLU'NDA 2 SAAT

Hazine ve Maliye Bakanı Lütfi Elvan’ın ana hatlarını açıkladığı İstanbul Finans Merkezi’nin 10 maddelik temel yasası hazırlandı .
Teklif , yakın zamanda TBMM’ye gönderilecek ve öncelikli yasalaşacak .
Düzenlemeye göre bu bölgede faaliyet gösterecek finans şirketlerinin kazançlarının yüzde 75’i vergiden muaf tutulacak .
Personel giderlerinin yüzde 80’i gelir vergisinden muaf olacak .
İstanbul Finans Merkezi’nin 10 maddelik temel yasası hazırlandı .
Hazırlanan teklifte , düzenlemenin amacı , “Finansal rekabet gücünü uluslararası alanda arttırmak , finansal yapısını geliştirmek , üretimin finansmanında verimliliği arttırmak ve bu sayede İstanbul Finans Merkezi’nin önde gelen küresel finans merkezlerinden biri olmasını sağlamaktır” olarak açıklandı .
İstanbul Finans Merkezi bölgesinde katılımcı belgesi alarak faaliyet gösteren finansal kuruluşlar , finansal hizmetler kapsamında , yurtdışında yerleşik kişilere finansal hizmet ihracı gerçekleştirebilecek .
Hürriyet gazetesinden Nuray Babacan'ın haberine göre hazırlanan teklifin ana unsurları şöyle : YÖNETİM CUMHURBAŞKANLIĞI’NDAÖzel statülü İstanbul Finans Merkezi bölgesinin tüm altyapı ve üstyapı işletilmesi ve yönetilmesi Türkiye Varlık Fonu tarafından kurulan ‘yönetici şirket’ tarafından gerçekleştirilecek .
İstanbul Finans Merkezi bölgesinde , katılımcıların faaliyetlerine ilişkin işlemlerin gerçekleştirilmesi amacıyla , ilgili kamu kuruluşlarının görev alacağı ‘Tek Durak Büro’ oluşturulacak .
Bu büro , Cumhurbaşkanlığı Finans Ofisi tarafından yönetilecek .
Cumhurbaşkanlığı Finans Ofisi , ilgili kamu kurumlarından personel isteyebilecek .
GENİŞ VERGİ MUAFİYETİKatılımcı belgesi almış finansal kuruluşlar tarafından gerçekleştirilen finansal hizmet ihracı niteliğindeki faaliyetlerinin tamamına yakını vergiden muaf olacak .
Faaliyetler kapsamında elde edilen kazançlarının yüzde 75’i kurum kazancından indirilecek .
İşlemler ile bu hizmet ve işlemler nedeniyle lehe alınan paralar , Banka ve Sigorta Muameleleri Vergisi’nden istisna olacak .
Faaliyetler kapsamındaki işlemlere ilişkin düzenlenen kâğıtlar Damga Vergisi’nden , bu kağıtlarla ilgili işlemler her türlü harçtan muaf olacak .
Yurtdışında ihraç edilen her nevi tahvil ve bono ile kira sertifikalarına ödenen faiz ve kar payları üzerinden vergi uygulanmayacak .
PERSONEL GİDERLERİFinansal kuruluşların İstanbul Finans Merkezi bölgesinde istihdam ettikleri personelin elde ettiği ücretler , yurtdışında en az beş yıllık mesleki tecrübeye sahip kişilerde yüzde 60’ı düzeyinde , yurtdışında en az on yıllık mesleki tecrübeye sahip kişilerde ise yüzde 80 düzeyinde gelir vergisinden muaf olacak .
Buradaki kiralamalar , Damga Vergisi ve harçların kapsamı dışında olacak .
ÖZEL HUKUK TERCİHİKatılımcılar ile yabancılar arasında ve katılımcıların kendi aralarında İstanbul Finans Merkezi bölgesinde yürüttükleri faaliyetler kapsamında özel hukuka tabi her nevi işlem ve sözleşmelerinde , taraflar hukuk seçimi yapabilecek .
İstanbul Finans Merkezi bölgesinde bulunan taşınmazlar , projesinde ve yönetim planında belirlenen amaçlar dışında kullanılamayacak .

Yılın futbolcusuna verilen Altın Top ( Ballon d'Or ) ödülünü , Barcelona'nın Arjantinli yıldızı Lionel Messi kazandı .
France Football dergisi tarafından düzenlenen organizasyonda , yılın en iyi erkek futbolcusuna verilen Altın Top ( Ballon d'Or ) ödülünün sahibi , Lionel Messi oldu .
Kariyerinde 2009 , 2010 , 2011 , 2012 ve 2015 yıllarının ardından bu ödüle layık görülen 32 yaşındaki Messi , altı kezle Altın Top'u en fazla kazanan futbolcu olmayı başardı .
2018-19 sezonunda Barcelona ile La Liga şampiyonluğu yaşayan Messi , attığı 36 golle de krallık yarışını zirvede tamamlamıştı .
Arjantinli futbolcu , 2019 yılında şu ana kadar kulüp ve milli takım formasıyla 46 kez fileleri havalandırdı .
Oylamada Liverpool'dan Hollandalı Virgil van Dijk ikinci , Juventus'tan Portekizli Cristiano Ronaldo üçüncü , Liverpool'dan Senegalli Sadio Mane dördüncü ve yine Liverpool'dan Mısırlı Muhammed Salah beşinci sırayı aldı .
Altın Top ödülünü beş kez kazanan Ronaldo , ödül törenine katılmadı .
Öte yandan en iyi 21 yaş altı oyuncusuna verilen Kopa Kupası'nı Juventus'un Hollandalı yıldızı Matthijs de Ligt , yılın en iyi kalecisi ödülünü Liverpool'un Brezilyalı file bekçisi Alisson Becker , en iyi kadın futbolcu ödülünü ise ABD Milli Takımı ile bu yıl Dünya Kupası şampiyonluğu yaşayan Megan Rapinoe kazandı .
France Football dergisinin 1956-2009 yıllarında verdiği Altın Top ödülü ile FIFA'nın 1991-2009 senelerinde seçtiği Dünyada Yılın Futbolcusu ödülü , 2010'da FIFA Altın Top adı altında birleşmişti .
FIFA ve France Football dergisi , FIFA Altın Top ismiyle verilen yılın futbolcusu ödülünün ortaklığına 2016'da son vermişti .
RONALDO , MESSİ İLE YAŞADIĞI REKABETİ ANLATTI

Fenerbahçe Kulübü Başkanı Ali Koç , sarı - lacivertli kulüple anlaşan ve İstanbul'a gelen yıldız futbolcu Mesut Özil için , \ " Mesut'la diğer büyük isimler arasında bir fark var . Onlar elin oğlu , Mesut evin oğlu . Mesut evine geldi , memleketine geldi , tuttuğu takıma geldi\ " açıklamasında bulundu .
Fenerbahçe Kulübü Başkanı Ali Koç , transferinde son aşamaya geldikleri Mesut Özil'in sarı - lacivertli takımın şampiyonluk yolundaki mücadelesine güç katacağını söyledi .
Ali Koç , Fenerbahçe'nin MKE Ankaragücü'nü 3-1 yendiği karşılaşmanın ardından basın mensuplarına açıklamalarda bulundu .
Mesut'un henüz imza atmadığının altını çizen Koç , \ " Rüya daha gerçekleşmedi . Orada da doğru istikamette önemli adımlar atıyoruz . Mesut'a ve ailesine hem kulübüne hem de memleketine ' hoş geldiniz ' diyorum\ " dedi . \ " ONLAR ELİN OĞLU , MESUT EVİN OĞLU\ " \ " Mesut'un gelmesi büyük bir futbolcu transferi aynı zamanda büyük bir marka transferi . Bunu da cumartesi akşamından itibaren gördük\ " sözlerini kullanan Koç , şöyle konuştu : \ " Hem sosyal medyada hem de dünya çapındaki geleneksel medyada transferinden ne kadar çok bahsedildiğini gördük , milyonlarca kişiye ulaştı . Zaten kendisinin 50 milyona yakın takipçisi var . Bizim için önemli olan Mesut'un takımın bir parçası olması . Bu takımın her bir futbolcusu değerlidir , onlara da liderlik yapması , hünerlerini göstermesi . Mesut'un ne olduğunu dünyaya bir kez daha göstermesini ve şampiyonluk mücadelemizde de çok büyük bir avantaj sağlamasını da bekliyoruz . Evet geçmişte de büyük isimler , kariyerlerinin belirli dönemlerinde Türkiye'ye geldiler ve beklenenler gerçekleşmedi . Burada öyle bir endişemiz yok , en büyük arzumuz en kısa zamanda bildiğimiz Mesut'un Türkiye'de küçüklüğünden beri aşık olduğu takımına ve yıllardır dönmek istediği ülkesinde bu hünerlerini göstermesi . Mesut'la diğer büyük isimler arasında bir fark var , onlar elin oğlu , Mesut evin oğlu . Mesut evine geldi , memleketine geldi , tuttuğu takıma geldi . Orada büyük bir fark görüyorum ve bu farkı da çok önemsiyorum . \ " \ " TARAFTARIN ÇOK BÜYÜK BEKLENTİSİ VAR\ "
Mesut Özil'in son durumu hakkında da bilgi veren Fenerbahçe Başkanı , \ " Çok şükür hiçbir sakatlığı yok . Taraftarımıza teşekkür etmek istiyorum . Var gücüyle bizi desteklediler . Mesut özelinde konuşuyorum . Uçak kalktı , Türkiye'ye geldi uçak yolunu takip eden firma bizle temasa geçti , toplam da 1 milyon 880 bin kişi uçağın , nerede olduğuna bakmış . Tekil olarak 1 milyon kişi . Aynı anda da 312 bin kişi bağlanmış uygulamaya . Bu bir iki rekordan biri . 599 bin tweet transfer açıklamasına , Ronaldo'nun 560 bin miymiş neymiş onu geçmiş . Fenerbahçe taraftarı inandı , çok büyük beklentisi var , inşallah Mesut da o beklentinin karşılığını verir\ " ifadelerini kullandı . \ " İMZA GÜNÜNDE BİR REKOR DAHA KIRALIM\ "
Ali Koç , Mesut Özil için yakında imza töreni düzenleyeceklerini aktararak şunları kaydetti : \ " Yakın zamanda bir imza törenimiz olacak . Tabii karantina kurallarına yerine getirip , açıkta kalan şartların da sonuçlandırıp resmiyete dökülmesi gerek . Hiçbir transfer imzalar atılmadan resmiyete kavuşmamıştır . Ama transferin detaylarını da transfere katkı sağlayanların da kimler olduğunu nasıl olduğunu zamanı gelince anlatacağız . Taraftarlarımızdan bir ricamız var , lütfen desteklemeye devam etsinler ve maddi desteğe de ihtiyacımız var . Formalara büyük bir teveccüh olacağını da biliyorum , inanıyorum . İmza gününde de hadi bir rekor daha kıralım diyeceğim ve ' Fener ol ' sms kampanyasını . Şu an için söylemiyorum , imzaların atılacağı gün belki de 300-400-500 bin , bilemedin 1 milyon , bu katkının da bize çok büyük faydası olur . Taraftarımız , diri , duru , hazır şekilde sürece dahil oldular . Dahil olmalarını da devam ettireceğiz , bir şekilde de bu büyük markadan ülke futboluna kazandırılmasında taraftarımızın da çorbada tuzu olacağına inanıyorum . Onlara çok teşekkür ediyorum . Böyle taraftarların başkanı olmaktan gurur duyuyorum . \ " \ " SAMUEL OLMAYACAK GİBİ GÖZÜKÜYOR\ "
Ali Koç , \ " Osayi - Samuel transferinde son durum nedir ? Transfer çalışmaları hakkında bilgi alabilir miyiz ? \ " sorusunu , \ " Samuel önemli bir oyuncu , uzun süredir takip ettiğimiz bir oyuncu . Yaz için anlaştık , istiyorduk ki biraz erken gelsin ama şu an bize sunulan şartlar kabul edebileceğimiz şartlar değil . Dolayısıyla o tarz bir kanat oyuncusuna ihtiyacımız var . Ofansif orta saha Mesut , sol ayaklı bir stoper oldu Szalai , Samuel olmayacak gibi gözüküyor , onun yerine de birine bakmamız gerekiyor . Onun dışında nasıl bir hamle yapacağımız hocamızdan gelecek talebe bağlıdır . Ama öyle bir lig yaşıyoruz ki Allah korusun , iki - üç maçta öyle sakatlıklar yaşarsınız ki transferde başka fırsatları değerlendirmek zorunda kalabilirsiniz . Bütün amaç , yazın yoğun bir trafikte transfer aktivitesinde olmamak . Bir iki dokunuşla artık Fenerbahçe'nin kadrosunda kalıcı oyuncularla yoluna devam etmesini diliyoruz . \ " şeklinde yanıtladı .
Koç , Vedat Muric'in Fenerbahçe'ye döneceği iddialarının hatırlatılması üzerine , \ " Vedat'la ilgili bana hocamızdan ve sportif direktörümüzden gelen bir şey yok . Vedat'ın dönmesiyle ilgili de bildiğim bir şey yok . Vedat'ı seven bir abisi olarak onun başarılı olmasını çok istiyorum . İnşallah orada kalır ve hayallerinin üzerinde bir başarı sağlar . Sabırlı olması gerek . Vedat buranın çocuğudur , Türkiye'ye dönmesi söz konusu olursa tabii ki ilgileniriz ama şu an böyle bir şey söz konusu değil . \ " açıklamasını yaptı . \ " EDEN HAZARD DEDİNİZ , ŞAŞIRIYORUM\ "
Fenerbahçe Başkanı , \ " Eden Hazard transfer gündeminizde mi ? \ " sorusuna , \ " Eden Hazard dediniz , size de şaşırıyorum . Böyle bir şeyin olmadığını net söyleyebilirim . \ " yanıtını verdi .
Ali Koç , sakatlığı süren Perotti'nin durumu hakkında ise \ " Çok fazla sakatlıklarla uğraşıyoruz . Perotti bir riskti , sakatlık geçmişine baktığımız zaman . Burada 4 maç oynadı , 3'ünde 3 puan almamızda büyük katkısı oldu . Ne kadar farklı bir oyuncu olduğunu oynadığı kısa sürede gösterdi ama ne yazık ki talihsiz şekilde bir sakatlığı daha nüksetti . Görünen o ki bu sezon Perotti'den faydalanamayacağız ve yaptığımız mukavele çerçevesinde de ona göre adımlarımızı atmak durumundayız . Çok üzülüyorum , onun için de üzülüyorum , çünkü çok karakterli biri . Fenerbahçe'ye çok inanarak geldi , biz de inanarak transfer ettik ama arzuladığımız gibi gitmedi sakatlık konusunda . \ " değerlendirmesinde bulundu . \ " 5'TE 5 YAPTIK , MUTLUYUZ\ "
Başkan Koç , Ankaragücü'nü yenip galibiyet serilerini sürdürdükleri için mutlu olduklarını belirterek , şöyle konuştu : \ " Mutluyuz , 5'te 5 yaptık . Perşembe zor bir maçımız var , devre arasına iki maç kaldı . Devre arasını iki galibiyetle bitirirsek , bu yolculukta bizler için önemli bir adım olur . Ama Sivas zor bir maç . Tek tek maçlara bakıyoruz . Zaman zaman iyi top oynamasak da kazanmayı biliyoruz . Önemli olan o . Keşke bugün bir gol yemeseydik . Son 5 maçta yanılmıyorsam 15 gol attık , 3 gol yedik . O da averaj açısından iyi . En iyisi takımda bir hava var , inanmışlık var . Aile olma yolunda önemli işaretler görüyorum . Ama daha yol çok uzun . İnişler çıkışlar her takım için olacak . Biz şu an çıkıştayız . Bu çıkışın inişi de olacak ama inşallah kısa süreli bir iniş olur . Hocamız ve oyuncularımızı kutluyorum . Maçları biraz daha erken koparabilsek genç arkadaşlara daha fazla şans verme şansımız olur . İnşallah hep beraber her maç adım adım , hedefe odaklanmış şekilde , birimiz hepimiz hepimiz birimiz için duygusuyla devam ederiz . \ " \ " DÖRT BÜYÜKLERDEN BİRİNİN BAŞKANI KULÜPLER BİRLİĞİ BAŞKANI OLMALI\ "
Ali Koç , Kulüpler Birliği Başkanlığı'nı talep etmediğini , kendisine de bu yönde bir öneri gelmediğini aktararak , \ " Ama Kulüpler Birliği'nin kuvvetli olması gereken bir dönemden geçiyoruz . Kulüplerin çıkarlarının sonuna kadar korunması gereken pek çok konu var . Sadece yayıncı kuruluş olayı değil . Benim düşüncem dört büyük kulüpten birinin başkanının başkan olması gerekir . Hatta geçen gün başkasının bir fikri bu , çok doğru bir şey söyledi , ilkesel bir yaklaşımımız olması gerek , mesela bir önceki sezonun şampiyon takımının başkanı Kulüpler Birliği başkanı olmalı . Kulüpler Birliği'nin başkanının kimin olacağı konusu daha ilkesel olmalı ve standartlara oturtulmalı . \ " şeklinde konuştu . \ " TİŞÖRTÜ BEĞENMEDİLER Kİ YAYINLAMADILAR\ "
Yayıncı kuruluşla sıkıntılı bir süreçten geçtiklerini hatırlatan Ali Koç , şunları kaydetti : \ " Taraftarlarımız bu konuda da hazırlıklı olsunlar . Bu konuyu boşlamasınlar , çünkü bu bir sorundur . Sorununun neler olduğunu geçen hafta söyledim , özetlerden , çizilen çizgilerden , gösterilen yavaş çekim pozisyonlardan tutun , Fenerbahçe ile ilgili orada artık kabul edemeyeceğimiz , küfür olayı ile ortaya çıkan konu , tazeliğini koruyor . Biz de adım adım hamlelerimizi yapıyoruz . Yayıncı kuruluşun sahipleriyle , kurumla sorunumuz yok , sıkıntımız oraya çöreklenmiş yapının Fenerbahçe ile uğraşması , Fenerbahçe'ye bakış açısı , bunu yaparken de hiçbir şeyden çekinmeden yapıyor olmaları bardağı taşırmıştı . Biz de bundan sonra ilişkilerimizin aynı olmayacağını ifade etmiştik . Biz de kendi doğrularımız çerçevesinde tepkimizi koymaya devam ediyoruz . Maç sonunu bilmiyorum ama maç öncesi röportajlarda giyilen tişörtü beğenmediler ki yayınlanmadılar . Ledlerde de tepkimizi koyduk . Biz adil , tarafsız , herkese eşit mesafede olan bir yayın ilkesi istiyoruz , fazla bir şey istemiyoruz . Hepimiz aynı gemideyiz , yayıncı kuruluş başarılı olacak para kazanacak ki futbol pastası büyüyecek . Onlar bizim ticari ortağımızdır . \ " \ " MUSTAFA CENGİZ'E SEVGİM VE SAYGIM VAR\ "
Ali Koç , \ " Kulüpler Birliği toplantısında Galatasaray Başkanı Mustafa Cengiz ile görüştünüz mü ? \ " sorusuna ise , \ " Tabii ki görüşüyoruz . Problem yok , o kendi camiası için doğru bildiklerini ben de kendi camiam için doğru bildiklerimi söylüyorum . Başkan olarak görevimiz camialarımızın çıkarlarını korumak ama aynı şekilde asgari müşterekte buluşabiliyoruz . Benim kendisine sevgim ve saygım vardır . \ " yanıtını verdi .
MESUT ÖZİL İSTANBUL'DA

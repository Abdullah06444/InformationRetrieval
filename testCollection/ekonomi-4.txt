Benzinin litre fiyatında gece yarısından geçerli olmak üzere 11 kuruş zam geldi . Zam , pompa fiyatlarına bu gece yarısından itibaren 7 kuruş olarak yansıyacak , kalan 4 kuruş ise Eşel Mobil sistemi gereği ÖTV'den karşılanacak .
Enerji Petrol Gaz İkmal İstasyonları İşveren Sendikası'ndan ( EPGİS ) alınan bilgiye göre , zam pompa fiyatına ortalama 7 kuruş olarak yansıyacak .
Kalan 4 kuruşluk kısım ise devreye alınan Eşel Mobil sistemi gereği ÖTV gelirinden karşılanacak .
Buna göre , Ankara'da ortalama 7,20 liradan satılan benzinin litre fiyatı 7,27 lira olacak .
Benzinin litresi İstanbul'da 7,17 liradan 7,24 liraya , İzmir'de 7,23 liradan 7,30 liraya çıkacak .
AKARYAKIT FİYATLARININ HESAPLANMASIAkaryakıt fiyatları , Türkiye'nin de dahil olduğu Akdeniz piyasasındaki işlenmiş ürün fiyatlarının ortalaması ile dolar kurundaki değişiklikler baz alınarak rafineriler tarafından hesaplanıyor .
Bu hesaplama sonucunda dağıtım firmalarınca uygulanan fiyatlar , rekabet ve serbesti nedeniyle şirketler ve kentlere göre küçük değişiklikler gösterebiliyor .
Akaryakıt fiyatlarında uygulanan Eşel Mobil sistemiyle petrol fiyatları , döviz kuru ve uluslararası ürün fiyatlarındaki artış sonucunda yurt içi pompa fiyatlarında meydana gelen yükselişler , ÖTV ayarlamasıyla tüketiciye zam olarak yansıtılmadan dengelenmeye çalışılıyor .

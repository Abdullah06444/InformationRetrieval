SON DAKİKA HABERİ : Cumhurbaşkanı Erdoğan , AB Komisyon Başkanı von der Leyen ve AB Konseyi Başkanı Michel ile üçlü bir video konferans görüşmesi yaptı . Cumhurbaşkanı Erdoğan , görüşmede , 25-26 Mart’taki AB Zirvesi’nden somut çalışmaların önünü açacak bir netice beklediklerini belirtti .
Son dakika haberi !
Cumhurbaşkanı Recep Tayyip Erdoğan , Avrupa Birliği ( AB ) Komisyonu Başkanı Ursula von der Leyen ve AB Konseyi Başkanı Charles Michel ile üçlü bir video konferans görüşmesi gerçekleştirdi .
Türkiye - AB ilişkilerinin geliştirilmesine yönelik hususların ele alındığı görüşmede , salgınla mücadelede atılacak ortak adımlar ve bölgesel meseleler de değerlendirildi .
Cumhurbaşkanı Erdoğan , görüşmede , 25-26 Mart’taki AB Zirvesi’nden somut çalışmaların önünü açacak bir netice beklediklerini belirterek , zirveye sunulacak raporun olumlu gündem istikametinde Türkiye - AB ilişkilerinin geleceğine yönelik önerileri objektif ve yapıcı bir bakış açısıyla yansıtacağına inandığını ifade etti .
İş birliğinin ilerletilmesi için tüm mekanizmaların işletilmesi ve üst düzey diyalog süreçlerinin yeniden başlatılması gerektiğini vurgulayan Cumhurbaşkanı Erdoğan , 18 Mart Mutabakatının güncellenmesinin olumlu gündem çalışmalarının temeli olduğuna işaret etti . \ " VİZE SERBESTİSİNİN YENİDEN DÜZENLENMESİ ZARURİ\ "
Vize serbestisi , Gümrük Birliği’nin güncellenmesi ve müzakere faslı açılması gibi unsurların yeniden düzenlenmesinin zaruri olduğunun altını çizen Cumhurbaşkanı Erdoğan , Türkiye’nin üzerindeki sığınmacı yükü ve düzensiz göç baskısının giderek arttığına dikkati çekti .
Cumhurbaşkanı Erdoğan , Doğu Akdeniz ve Ege’de istikrar ve iş birliğinden yana olan Türkiye’nin bu çerçevede attığı yapıcı adımlara değinerek , Yunanistan’ın ve Kıbrıslı Rumların tüm kışkırtmalarına ve mütecaviz eylemlerine rağmen bu tutumu muhafaza ettiklerini bildirdi .
Çözümün masada bulunması gerektiğine ve bunun yolunun diyalogdan geçtiğine inandıklarını belirten Cumhurbaşkanı Erdoğan , Kıbrıs meselesinde başarısızlığı kanıtlanmış modellerin adadaki taraflara dikte edilmesi yerine artık gerçekçi ve yeni seçeneklerin tartışılması gerektiğini söyledi .
Doğu Akdeniz konulu uluslararası konferans teklifini yineleyen Cumhurbaşkanı Erdoğan , AB Zirvesi’nin " birlik dayanışması " bahanesiyle Rum ve Yunan ikilisi tarafından suistimal edilmesine izin verilmemesi gerektiğini vurguladı .
GÖRÜŞMEYE KİMLER KATILDI ?
Cumhurbaşkanı Erdoğan’a görüşmede , Dışişleri Bakanı Mevlüt Çavuşoğlu , AK Parti Genel Başkanvekili Numan Kurtulmuş , TBMM Dışişleri Komisyonu Başkanı Akif Çağatay Kılıç , AK Parti Sözcüsü Ömer Çelik , Milli İstihbarat Teşkilatı Başkanı Hakan Fidan , Cumhurbaşkanlığı İletişim Başkanı Fahrettin Altun , Cumhurbaşkanlığı Sözcüsü İbrahim Kalın ve Cumhurbaşkanı Başdanışmanı Zafer Çubukçu da eşlik etti .

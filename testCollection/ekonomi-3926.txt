SON DAKİKA HABERİ : Yılın ikinci toplantısını yapan Merkez Bankası politika faizini beklendiği gibi yüzde 17'de bıraktı .
Merkez Bankası böylece faizi iki ay aynı seviyede tuttu .
Merkez Bankası açıklamasında \ " 2021 yılsonu tahmin hedefi dikkate alınarak , enflasyonda kalıcı düşüşe ve fiyat istikrarına işaret eden güçlü göstergeler oluşana kadar , sıkı para politikası duruşu kararlılıkla uzun bir müddet sürdürülecektir\ " denildi .
Son dakika haberi !
Merkez Bankası yılın ikinci Para Politikası Kurulu toplantısını gerçekleştirdi .
Merkez , faizde değişikliğe gitmedi .
Bir hafta vadeli repo ihale faiz oranı olan politika faizi yüzde 17'de sabit tutuldu .
Ekonomistler , politika faizinin sabit bırakılacağını , olası bir faiz artışının ise sürpriz olarak değerlendirileceğini öngörüyordu .
Merkez Bankası faizde son olarak aralık ayında hamle yaptı .
O taplantıda politika faizi 2 puan artırılmıştı . \ " KREDİ BÜYÜMESİ YAVAŞLAMAYA BAŞLADI\ "
Karara ilişkin yapılan açıklamada şu ifadelere yer verildi : \ " ktisadi faaliyet güçlü bir seyir izlemektedir . Salgına bağlı kısıtlamaların ekonomi üzerindeki aşağı yönlü etkileri sınırlı kalırken , hizmetler ve bağlantılı sektörlerdeki yavaşlama ve bu sektörlerin kısa vadeli görünümüne dair belirsizlikler sürmektedir . Salgın döneminde sağlanan yüksek kredi büyümesinin birikimli etkileriyle güç kazanan iç talebin cari işlemler dengesi üzerindeki olumsuz etkisi devam etmektedir . Diğer taraftan , finansal koşullardaki sıkılaşmayla birlikte son dönemde kredi büyümesi yavaşlamaya başlamıştır . \ "
ENFLASYONDAKİ MALİYET UNSURLARI KADEMELİ ZAYIFLAYACAK\ " İç talep koşulları , döviz kuru başta olmak üzere birikimli maliyet etkileri , uluslararası gıda ve diğer emtia fiyatlarındaki yükseliş ve enflasyon beklentilerindeki yüksek seviyeler , fiyatlama davranışları ve enflasyon görünümünü olumsuz etkilemeye devam etmektedir . Gerçekleştirilen güçlü parasal sıkılaştırmanın krediler ve iç talep üzerindeki yavaşlatıcı etkilerinin daha belirgin hale gelmesi beklenmekte , böylelikle enflasyon üzerinde etkili olan talep ve maliyet unsurlarının kademeli olarak zayıflayacağı öngörülmektedir . \ "
GEREKİRSE İLAVE PARASAL SIKILAŞTIRMA YAPILACAK\ " Öte yandan , uluslararası emtia fiyatlarında süregelen artış eğilimi ve bazı sektörlerde belirginleşen arz kısıtları ile gerçekleştirilen ücret ve yönetilen fiyat ayarlamaları , orta vadeli enflasyon görünümü üzerindeki önemini korumaktadır . Bu doğrultuda , 2021 yılsonu tahmin hedefi dikkate alınarak , enflasyonda kalıcı düşüşe ve fiyat istikrarına işaret eden güçlü göstergeler oluşana kadar , sıkı para politikası duruşu kararlılıkla uzun bir müddet sürdürülecektir . Enflasyonda kalıcı düşüşe ve fiyat istikrarına işaret eden güçlü göstergeler kapsamında enflasyonun ana eğilimi ve fiyatlama davranışlarına ilişkin göstergeler , yayılım endeksleri , talep ve maliyet unsurları ve enflasyon beklentilerinin tahmin ufku içerisinde hedeflerle uyumu yakından izlenmektedir . Gerekmesi durumunda ilave parasal sıkılaşma yapılacaktır . \ "
REZERVLERİN ARTIŞI OLUMLU ETKİLEYECEK\ " Kalıcı fiyat istikrarı ve yüzde 5 hedefine varıncaya kadar , para politikası faizi ile gerçekleşen / beklenen enflasyon arasındaki denge , güçlü dezenflasyonist etkiyi koruyacak şekilde kararlılıkla sürdürülecektir . Sıkı para politikası duruşunun bu şekilde sürdürülmesinin fiyat istikrarını kalıcı olarak tesis etmesinin yanında , ülke risk primlerinin düşmesi , ters para ikamesinin başlaması , döviz rezervlerinin artış eğilimine girmesi ve finansman maliyetlerinin kalıcı olarak gerilemesi yoluyla makroekonomik ve finansal istikrarı olumlu etkileyeceği değerlendirilmiştir . TCMB karar alma süreçlerinde orta vadeli bir perspektifle , enflasyonu etkileyen tüm unsurları ve bu unsurların etkileşimini temel alan bir analiz çerçevesi benimsemektedir . Açıklanacak her türlü yeni verinin ve haberin Kurul’un geleceğe yönelik politika duruşunu değiştirmesine neden olabileceği önemle vurgulanmalıdır . \ "
DOLARDA DÜŞÜŞ DEVAM EDER Mİ ?

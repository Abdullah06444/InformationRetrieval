Fransa'da Afgan asıllı ortaokul öğrencisine , öldürülen öğretmenin \ " ölümünü hoş karşıladığı\ " gerekçesiyle soruşturma açıldı .
Le Provenance'ın haberine göre , Marsilya'da yaşayan 14 yaşındaki Afganistan asıllı öğrenci , 16 Ekim'de öldürülen öğretmen Samuel Paty için düzenlenen anma etkinliği sırasında \ " Paty'nin ölümünü hoş karşıladığı\ " gerekçesiyle öğretmeni tarafından şikayet edildi .
Yargı kaynakları öğrenciye terör soruşturması açıldığını ve öğrencinin gelişiminin gözlendiği yargı öncesi denetimli serbestliğe tabi tutulduğunu belirtti .
Bölgede buna benzer 7 şikayetin daha yaşandığı üçünün \ " terör eylemine gerekçe oluşturmaktan\ " soruşturmaya tabi tutulduğu diğer dördüne ise yanlış anlaşılmadan kaynaklandığı gerekçesiyle soruşturulma açılmadığı ifade ediliyor .
Daha önce de ülkenin Blois kentinde , bir öğretmenin öldürüldüğü fotoğrafı sosyal medyada beğenen 22 yaşındaki Çeçen uyruklu kişi \ " terör propagandası yapmak\ " suçlamasıyla gözaltına alınmıştı .
Diğer yandan Fransa İçişleri Bakanlığı , Twitter hesabından \ " radikalleşme ve İslamcılıkla mücadele\ " adı altında ihbar hattı kurulduğunu \ " hareketlerinden şüphelenilen\ " kişi veya kişilerin tespit edildiği an açılan hattı aramalarını talep etmişti .
Paris yakınlarındaki Conflans - Sainte - Honorine semtinde 16 Ekim'de bir öğretmen başı kesilerek öldürülmüştü .
Fransız yetkililer , zanlının cesedin yakınlarında elinde bıçakla görüldüğünü ve kaçtıktan sonra polis tarafından vurularak öldürüldüğünü açıklamıştı .
Ortaokulda görevli tarih öğretmeninin öldürülmeden birkaç gün önce Hazreti Muhammed'e yönelik hakaret içerikli karikatür gösterdiği ve velilerin buna tepkide bulunduğu kaydedilmişti .
Fransa Cumhurbaşkanı Emmanuel Macron'un son dönemde İslam karşıtı tutumu ve siyasetçilerin Müslümanları hedef alan açıklamaları dünyanın birçok yerinde tepkilere neden olurken , ülkedeki Müslüman dernek ve sivil toplum kuruluşlarına yönelik baskılar ve baskınlar da artmaya başladı .

ABD Hazine Bakanı Yellen , Bitcoin için , \ " Çoğu zaman yasa dışı finansman için kullanılıyor . İşlemleri gerçekleştirmenin son derece verimsiz bir yolu ve bu işlemlerin gerçekleştirilmesinde tüketilen enerji miktarı şaşırtıcı . Oldukça spekülatif bir varlık\ " ifadelerini kullandı .
ABD Hazine Bakanı Janet Yellen , kripto para birimlerinden Bitcoin'in çoğu zaman yasa dışı finansman için kullanıldığını belirterek , söz konusu kripto para birimini \ " verimsiz\ " ve \ " spekülatif\ " olarak nitelendirdi .
Yellen , The New York Times tarafından düzenlenen bir etkinlikte , ekonomi gündemine ilişkin değerlendirmelerde bulundu .
Yeni tip corona virüs ( Covid - 19 ) salgınının neden olduğu krizden en çok etkilenenlerin kalıcı olarak yara almamasının sağlanması gerektiğine işaret eden Yellen , \ " Faiz oranı ortamı nedeniyle eskisinden daha fazla mali alanımız olduğunu ve bunu kullanmayı dikkate almamız gerektiğini düşünüyorum\ " dedi .
Yellen , ABD Başkanı Joe Biden'ın 1,9 trilyon dolarlık ekonomik destek paketinin başarılı olup olamayacağına ilişkin \ " Benim için başarı , salgın öncesi işsizlik seviyelerine geri dönebilmemiz ve özellikle hizmet sektöründe işini kaybedenlerin yeniden istihdamını görebilmemizdir . \ " ifadelerini kullandı .
Hazine Bakanı'nın en önemli görevinin ülkenin sağlam bir mali rotada olmasını sağlamak olduğunu vurgulayan Yellen , ekonomiyi hızlı bir şekilde yoluna sokmak için gerekli harcamanın yapılmamasının bir maliyeti olacağını aktardı . \ " YATIRIMCILARIN YAŞAYABİLECEĞİ KAYIPLAR KONUSUNDA ENDİŞELİYİM\ "
Yellen , vergi düzenlemelerine de değinerek , Biden'ın varlık vergisini tercih etmediğini , böyle bir verginin önemli uygulama sorunları olacağını ve yönetimin kurumlar vergisini yüzde 28'e çıkarmayı istediğini anlattı .
Sermaye kazancı vergisine yönelik bir artışın dikkate alınmaya değer olabileceğini belirten Yellen , vergiyle ilgili durumun sıradan yatırımcılar üzerindeki etkisinin yakından incelenmesi gerektiğinin altını çizdi .
Yellen , Bitcoin'e dair de değerlendirmelerde bulunarak , şunları kaydetti : \ " Bitcoin'in bir işlem mekanizması olarak yaygın olarak kullanıldığını düşünmüyorum . Korkarım çoğu zaman yasa dışı finansman için kullanılıyor . İşlemleri gerçekleştirmenin son derece verimsiz bir yolu ve bu işlemlerin gerçekleştirilmesinde tüketilen enerji miktarı şaşırtıcı . Oldukça spekülatif bir varlık . Bence insanlar aşırı derecede oynak olabileceğinin farkında olmalı . Yatırımcıların yaşayabileceği potansiyel kayıplar konusunda endişeliyim . \ "
Geçen hafta hızlı bir yükseliş gösteren Bitcoin , yeni haftada ise düşüş kaydetti .
Hafta sonu 58 bin doların üzerini gören Bitcoin'in fiyatı , pazartesi 50 bin doların altına kadar indi .
BİLGİSAYARA BITCOIN ZAMMI

Gram altın 311,2 lira , çeyrek altın 510 lira ve Cumhuriyet altını 2.088 liradan işlem görüyor .
Altın fiyatlarında son durum nasıl ?
Çeyrek altın fiyatı ne kadar ?
Altının gram fiyatı , güne düşüşle başlamasının ardından 311,2 liradan alıcı buluyor .
Dün , dolar kurundaki düşüşe rağmen altının ons fiyatındaki yükselişe paralel değer kazanan gram altın , günü bir önceki kapanışa göre yüzde 0,4 artışla 314,4 liradan tamamladı .
Yeni güne değer kaybıyla başlayan altının gram fiyatı , saat 11.10 itibarıyla önceki kapanışın yüzde 1 altında 311,2 liradan işlem görüyor .
Aynı dakikalarda Kapalıçarşı'da çeyrek altın 510 lira , Cumhuriyet altını da 2.088 liradan satılıyor .
Altının ons fiyatı dün , 100 dolara yakın bir artışla 1.554 dolara kadar yükselmesinin ardından günü 1.530 dolardan tamamladı .
Şu dakikalarda altının ons fiyatı önceki kapanışa göre yüzde 1,9 azalışla 1.502 dolar seviyesinde dengelendi .
Analistler , yeni tip corona virüs ( Covid - 19 ) salgınının ekonomik etkilerini azaltmak için başta ABD Merkez Bankası ( Fed ) ve Japonya Merkez Bankası ( BoJ ) başta olmak üzere merkez bankalarının hanehalkı ve işletmeleri önceleyen adımlar attığını ve bu adımların piyasaları desteklemesinin beklendiğini ifade etti .
ABD Başkanı Donald Trump ve ABD Hazine Bakanı Steven Mnuchin'in , salgının ekonomik etkilerini hafifletmeye yönelik çok önemli bir ekonomik teşvik planı üzerinde çalıştıklarını ve planın bugün Senato'ya sunulacağını duyurduğunu belirten analistler , konuya ilişkin haber akışının gündemin odağına yerleştiğini kaydetti .
Analistler , Avrupa'da sınırların geçici olarak kapatılmasının yatırımcılar üzerindeki tedirginliği görece artırdığına işaret ederek , varlık fiyatlarının salgına ilişkin gelişmeler sebebiyle bir süre daha dalgalı bir seyir izleyebileceğini ifade etti .
Bugün Euro Bölgesi'nde enflasyon ve ABD'de inşaat izinleri ve konut başlangıçları verilerinin izleneceğini bildiren analistler , Covid - 19 salgınına ilişkin haber akışının piyasaların yönü üzerinde belirleyici olacağını kaydetti .
Analistler , teknik açıdan altının onsunda 1.460 doların destek , 1.516 doların direnç konumuna geldiğini , gram altında ise 300-320 lira bandının öne çıktığını bildirdi . \ " YURT İÇİ PİYASALAR YURT DIŞINDAN ETKİLENİYOR\ "

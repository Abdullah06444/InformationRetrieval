Dizi setinde Deniz Çakır’ın kendisine hakaret ve küfür ettiği iddia eden dizinin kostüm asistanı Çağatay Görgen , Çakır hakkında suç duyurusunda bulundu .
Savcılığa dilekçe sunduktan sonra açıklama yapan Görgen , " Tüm ekibin önünde bana hakaret ve küfür etti . Bundan dolayı işimden istifa ettim . Ben yıllardır bu sektörün içindeyim . Hiçbir oyuncuyla veya ekip arkadaşımla bu denli karşı karşıya gelmedim " dedi .
Masumiyet isimli dizide kostüm asistanı olarak çalışan Çağatay Görgen , dizinin başrol oyuncusu Deniz Çakır’ın kendisine hakaret ve küfür ettiğini iddia ederek , Çakır hakkında suç duyurusunda bulundu .
Anadolu Cumhuriyet Başsavcılığı’na sunulan suç duyurusu dilekçesinde , ‘Masumiyet’ isimli dizide kostüm asistanı olarak çalışan Çağatay Görgen’in oyuncu baskısına ve hakaretine maruz kaldığı anlatıldı .
Olay tarihinde bir oyuncunun kıyafetine ilişkin karışıklık yaşandığı , Deniz Çakır’ın kostüm asistanı Çağatay Görgen’e bağırmaya başladığı ve " Ne biçim iş yapıyorsunuz , ilk defa mı çalışıyorsunuz " gibi ifadeler kullandığı , tüm set ve yaklaşık 10’dan fazla çalışanın olduğu ortamda Deniz Çakır’ın Çağatay Görgen’e hakaret ve küfür ettiği belirtildi .
Dilekçede , " Müvekkilim de bunun üzerine seti terk ederek büyük bir üzüntü içerisinde karavana giderek saatlerce ağlamış çok büyük bir üzüntü ve utanç duymuştur . Müvekkilime yöneltilen bu ifadeler son derece çirkindir . Müvekkilimi yıllardır iş yaptığı camiada birçok kişinin içinde rencide ifadelerle iş hayatından soğutmuştur " ifadelerine yer verildi . " ’PARASI NEYSE VERİRİM , O GİTSİN’ DEDİ "
Şikayet dilekçesinde , Deniz Çakır’ın kostüm asistanı Çağatay Görgen’i sette istemediği anlatılarak , ‘onu görürsem , kıyameti koparırım’ şeklinde sözler söylediği , yapım şirketi yetkililerinin ‘bölümün bitmesinde iki gün var , idare edelim , sonra çıkacak’ demesine karşılık Çakır’ın ‘neyse parası , cezası ben veririm , o gitsin’ diye beyanda bulunması üzerine yetkililerin istifa dilekçesi hazırlayarak , Görgen’e imzalattığı anlatıldı .
" MOBBİNG UYGULAYARAK MÜVEKKİLİ EKMEĞİNDEN ETMİŞTİR "
Deniz Çakır’ın kostüm asistanı Çağatay Görgen’e yönelik mobbing uyguladığının kaydedildiği dilekçede , " Şüphelinin de müvekkilim gibi yapım şirketinde çalıştığı ve sırf başrol oyuncusu olması sebebiyle bu hakaretleri ettiği , sanki buna hakkı varmış gibi davranması son derece yanlış ve kabul edilemezdir . Şüpheli , müvekkilin gururunu ve mesleğini küçümsemiş mobbing uygulayarak ekmeğinden etmiştir " denildi .
Çakır’ın ‘basit hakaret’ suçunu işlediğinin kaydedildiği dilekçede , Çakır’ın bu suçtan cezalandırılması talep edildi .
" TÜM EKİBİN ÖNÜNDE HAKARET VE KÜFÜR ETTİ "
Savcılığa suç duyurusunda bulunduktan sonra açıklama yapan Çağatay Görgen , " Masumiyet dizisinde kostüm asistanı olarak görev yapıyordum . Deniz Çakır , kendisiyle alakalı olmayan başka bir oyuncuyla alakalı olan konuyla ilgili bana karşı tüm ekibin önünde hakaret ve küfür etti . Bundan dolayı işimden istifa ettim kendisiyle çalışmaya devam etmek istemediğim için . Tüm ekibin önünde beni rencide ettiği için , küfürlü bazı kelimeler kullandığı için kendisi hakkında suç duyurusunda bulundum . Bu sektörde ne yazık ki bu tarz şeyler çok yaşanıyor . Ve ben yıllardır bu sektörün içindeyim . Hiçbir oyuncuyla , hiçbir ekip arkadaşımla ve yapımla bu denli karşı karşıya gelmedim " dedi .
" ÖZÜR BEKLİYORUZ "
Avukatı Yeter Yıldız Dalkılıç ise , " Müvekkilim hiç hak etmediği bir şekilde sinkaf içerikli küfür ve hakaretlere maruz kalmıştır . Müvekkilim bir set emekçisi , ne yazık ki pandemi döneminde de zor koşullarda çalışıyorlar . Deniz Çakır hakkında savcılığa suç duyurusunda bulunduk . ‘Hakaret’ suçlarında dosya uzlaştırmaya gidiyor . Biz uzlaştırma aşamasında da Deniz Çakır’dan bizzat basın yoluyla özür bekliyoruz . Müvekkilim bu durumdan dolayı çok mağdur , kendisinden özür bekliyoruz . Özür dilerse ancak uzlaşma sürecimiz olacak " diye konuştu .

Ivana Sert , 2013 yılında boşandığı Yurdal Sert'in ödediği 5 bin TL'lik nafakanın , oğlu Ateş'in eğitim masraflarına yetmediği için yüzde 300 zam yapılmasını isteyerek açtığı davayla ilgili açıklama yaptı .
Modacı Ivana Sert , önceki gün sevgilisi Sezer Dermenci ile Nişantaşı’nda görüntülendi .
Milliyet'in haberine göre Sert , işlerinin bozulması nedeniyle nafaka ödeyemeyen eski eşi Yurdal Sert hakkındaki soruları yanıtlayarak şunları söyledi : " Ne diyeyim , nafaka ödeyemeyecekseniz neden çocuk yapıyorsunuz , baba olmayın mı diyeyim ? Ben nafakayı az bulmuyorum ama çocuğun okul masraflarını karşılamadığı için yapacak bir şey yok . Bu konu hakkında çok fazla konuşmak istemiyorum . Sonuçta bu senin evladın , çocuk senin ! " \ " BEN ÇOCUĞUM İÇİN ÇALIŞIYORUM , HERKES DE ÖYLE YAPMALI\ "
Ivana Sert , eski eşi Yurdal Sert'in \ " İşlerim yolunda gitmiyor\ " şeklindeki savunmasına , \ " Hepimizin işleri kötü gidiyor ama çocuğumuz var ve ona bakmak zorundayız , bu kadar yani . Ben çocuğum için çalışıyorum . Ömrümü veriyorum ve herkes de böyle yapmalı bence . Baba olarak değerlendirsinler bu konuyu . Eşine vermiyorsun zaten nafakayı , çocuk için veriyorsun\ " karşılığını verdi .
2004'te dünyaevine giren Yurdal Sert ve Ivana Sert'in evliliği dokuz yıl sürmüştü .

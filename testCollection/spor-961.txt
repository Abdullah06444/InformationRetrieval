Başbakan Erdoğan , Başakşehir'de açılışı yapılan yeni stadın adının ' Başakşehir Fatih Terim Stadı ' olacağını açıkladı .
Cumhurbaşkanı adayı ve Başbakan Erdoğan , İstanbul Başakşehir Stadı'nın açılışını yaptı .
Burada bir konuşma yapan Erdoğan , daha sonra A Milli Takım Teknik Direktörü Fatih Terim'i sahneye çağırdı .
Erdoğan , \ " Fatih Hocamızla yeni bir maraton başladı . Nasıl ki Milli Takımdaki oyunculuğunda başarılara imza attıysa , inşallah şimdi de teknik direktör olarak bu başarılara imza atacağına inanıyorum . Yönetimle de görüştük , bu stadımızın adını ' Başakşehir Fatih Terim Stadyumu koyalım ' dedik . Hayırlı olsun diyorum\ " dedi .
Erdoğan'ın konuşmasının ardından , sahneye stadın ' Fatih Terim Stadyumu ' yazılı tabelası getirildi . \ " ÇOK MUTLUYUM\ "
Kısa bir konuşma yapan Fatih Terim , \ " Ülkemin daha iyi tanınması için çok çabaladım , çok uğraştım . Ülkenin ismini en güzel yere yazdırmak için çok emek verdim . Ancak bugün hakikaten çok değişik duygular yaşıyorum şu anda . Hakikaten çok mutluyum . 45 senemi futbola verdim ve bir insanın yaşarken böyle güzel , böyle özel stadyuma adının verilmesinin ne manaya geldiğini anlayacak kadar da tecrübeliyim ve insanım . O yüzden Sayın Başbakanıma teşekkür ediyorum . Benden hiçbir zaman samimiyetini ve dostluğunu esirgemediği için de çok teşekkür ederim . Emeği geçenlere bir futbol adamı olarak teşekkürlerimi , sevgilerimi sunuyorum . İnanıyorum ki Başakşehir hepimizin katkısıyla layık olduğu yere gelecektir\ " dedi . \ " BAŞBAKANIMIZ OLDUĞU SÜRECE . \ "
Açılış törenine , Gençlik ve Spor Bakanı Akif Çağatay Kılıç , İstanbul Valisi Hüseyin Avni Mutlu , İstanbul Büyükşehir Belediye Başkanı Kadir Topbaş ve Türkiye Futbol Federasyonu Başkanı Yıldırım Demirören'in yanı sıra spor ve siyaset dünyasından birçok isim katıldı .
Demirören konuşmasını yaptığı sırada tribünlerde protesto sesleri duyuldu .
Yıldırım Demirören , Başakşehir Stadyumu'nu överken , \ " Türk sporuna ve futboluna önem veren Başbakanımız olduğu sürece kimsenin sırtı yere gelmeyecek . Bizler Federasyon olarak tesisleşmenin önemini görüyoruz . Her yere tesis yapımı konusunda destek olacağız . Başakşehirspor Kulübü'nü Süper Lig'de görmek istiyorum\ " dedi .

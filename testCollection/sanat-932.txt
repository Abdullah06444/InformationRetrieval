İlk kez iki yıl önce Star Wars dizisi The Mandalorian'da gösterilen Bebek Yoda karakteri oyuncak piyasasında taşları yerinden oynattı .
42 yıllık Star Wars hikayesinin efsane karakteri Master Yoda’nın ilk kez bebek hali olan ‘Bebek Yoda’nın oyuncakları , tişörtleri vs. yapımcı şirket Walt Disney satışa çıkarmadan piyasaya çıktı .
Disney şimdi dev telif davaları için kolları sıvadı .
İki aylık süreçte para makinesine dönüşen ‘Bebek Yoda’ , sektörün zirvesindeki Lego ile kıyasıya çarpışıyor .
Dünyanın ilk kez Star Wars dizisinde iki ay önce tanıştığı Bebek Yoda karakteri oyuncak piyasasında taşları yerinden oynattı .
Posta’nın haberine göre , Bebek Yoda oyuncakları daha satışa çıkmadan milyar dolarlık oyuncak sektörünün zirvesindeki Lego’nun tahtını sallamaya başladı . ‘Bebek Yoda’ ile kapışan LEGO daha önce Master Yoda dahil pek çok Star Wars karakterinin koleksiyonunu çıkarmıştı .
Bebek Yoda figürlerinin fiyatları 12-35 dolar arasında .
Birçok firma da korsan satış yapıyor .
Disney bu firmalara dev tazminat davaları açmaya hazırlanıyor .
Star Wars ( Yıldız Savaşları ) evreniyle dünya ilk kez 42 yıl önce tanışmıştı .
Gezegenler arası güç savaşını anlatan bu evrenin 12 filmi çekildi .
45 milyar dolarlık bir ekonomik değere kavuştu .
İki ay önce Disney’in kendi dijital yayın kanalında Star Wars’un dizisi ‘The Mandalorian’ başladı .
Dizinin ilk bölümünde uçan bir puset içinde görülen üç parmaklı bebek büyük gizem yarattı .
Daha sonra bu bebeğin , serinin efsane karakteri saygıdeğer Jedi ustası Yoda’nın bebek versiyonu olduğu ortaya çıktı .
Oysa karakterle ilgili dizinin tanıtımlarında hiçbir ipucu yoktu .
Bebek Yoda , bir anda dünya çapında heyecan kaynağı oldu .
Disney , ilgiyi artırmak için gizemi sürdürdü .
TAKLİT OYUNCAKLAR ÇIKTIBu sırada oyuncak piyasası çoktan hareketlendi .
Bebek Yoda’nın sayısız taklit oyuncağı ardı ardına satışa çıktı .
Bebek Yoda’nın bu başarısı , geçen hafta vizyona giren serinin son filmi ‘Skywalker’ın Yükselişi’nin gişe hüsranını kapatmaya yetti .
Disney henüz lisanslı oyuncaklarını paraya çevirmedi .
Oysa bu karakter için yıllar öncesinden reklam stratejisi belirlenmişti bile .
Çünkü Bebek Yoda , sadece dizinin başarısını değil , tüm hikayeyi sırtlayabilecek bir oyuncuydu .
Bu nedenle taktiksel olarak öne çıkarılmamış , izleyicilerin sempatisini uyandırması beklenmişti .
İstenilen oldu .
Bunun üzerine Disney , Bebek Yoda oyuncakları için sipariş almaya başladı .
İlk günden sitesi ziyaretçi akınına uğradı .
Tişörtleri , kupaları , telefon kapları satışta olmasına rağmen oyuncakları Mart 2020’de dağıtılacak .
Böylece kolay ulaşılabilir olmayan oyuncakların manevi değeri de katlanıyor .
DISNEY TELİF DAVALARINA HAZIRLANIYORBu sırada üretilen tüm taklitler için lisans sahibi Disney telif davaları açmaya hazırlanıyor .
Disney’in taklitçi firmalardan bol sıfırlı kazançlar elde etmesi bekleniyor .
Öte yandan son 3 yılda oyuncak pazarında yüzde 15’lere varan ciddi bir kayıp yaşayan Disney , tek bir oyuncakla bir anda pazarın parlayan yıldızı haline geldi .
Zira , dünya oyuncak pazarının değeri 90.4 milyar dolar .
Disney’in bu pazardaki yeri ise 3.6 milyar dolar .
Pazarın en güçlü markası 5.5 milyar dolarlık satışla LEGO .
Bebek Yoda’nın marka değeri , Disney’i LEGO ile kafa kafaya yarıştıracak güçte .
Nitekim , taklitleri bile para basıyor .
NESİLLERİ BİRLEŞTİRDİ1977’den bu yana 17’si efsaneleşmiş 21 bin 647 karakteri barındıran Star Wars evreni , iyi ile kötünün savaşını anlatıyor .
Ancak hikayenin başını bilmeyen milenyum nesli , popüler kültürün etkisiyle en çok gücün karanlık tarafını temsil eden ‘Darth Vader’ karakterini biliyordu .
Bebek Yoda , bir anda büyük küçük her yaştan izleyicinin ilgisini uyandırdı .
Bu sayede yeni nesli hikayeye bağlayacak ortak bir zemin yarattı .
ASLINDA KUKLABebek Yoda , orijinal üçlemedeki Yoda’da olduğu gibi mekanik kuklalar sayesinde hayat buluyor .
Ancak yapım sürecinde günümüz ‘CGI’ ( bilgisayar aracılığıyla yeniden canlandırma ) teknolojisinin kullanılması düşünülmüş .
Ancak gerçeklikten uzaklaşmaması için vazgeçilmiş .

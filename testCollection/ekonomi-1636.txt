JP Morgan , TCMB'nin politika faizini 18 Mart'ta gerçekleştireceği PPK toplantısında faizleri 100 baz puan artırmasını bekliyor .
JP Morgan yayımladığı bir araştırma raporunda , yıl sonu enflasyon tahminlerini revize ettiklerini belirterek mart ayında 100 baz puanlık bir faiz artışı beklediklerini söyledi .
TÜİK'in dün açıkladığı şubat ayı enflasyon rakamlarını değerlendiren JP Morgan , TCMB'nin mart toplantısında faiz artırımına gideceğini öngördü .
2021 yılı sonu için enflasyon tahminini de yükseltti .
Şubat ayında yıllık bazda çekirdek enflasyonun yüzde 16,2'ye yükselerek sürpriz yaptığını belirten JP Morgan , bu süpriz sonrasında , global emtia fiyatlarında devam eden artışları da dikkate alarak 2021 yıl sonu enflasyon beklentisini yüzde 10,5'ten yüzde 11,2 seviyesine çıkardı .
Enflasyonda yukarı yönlü sürprizin esas olarak TCMB'nin kontrolünde olmayan faktörlerden kaynaklandığını belirten JP Morgan , \ " Ancak , yukarı yönlü sürprizlerin ısrarla devam ediyor olması zor kazanılan kredibiliteyi tehlikeye sokabilir . Dahası , emtia fiyatlarında devam eden artış ve faiz oranlarında yükselişin de daha sıkı bir para politikası duruşunu destekliyor . Bunun sonucu olarak , TCMB'den politika faizini Mart toplantısında 100 baz puan artırarak yüzde 18,00'a çıkarmasını bekliyoruz\ " dedi .
Gelecek 2 haftadaki piyasa ve fiyat gelişmelerini TCMB'nin kararını etkileyebileceğini belirten JP Morgan , global risk iştahının daha da kötüleşmesi , daha güçlü emtia fiyatlarının ve zayıflamanın TCMB'yi daha keskin bir artırıma zorlayabileceğini belirtirken . risk iştahında toparlanma ve kısa vadeli fiyat dinamiklerinde iyileşmenin TCMB'yi daha az veya hiç faiz artırımı yapmamaya cesaretlendirebileceğini de vurguladı .
JP Morgan , TCMB'nin para politikasını gevşetmeye eylül ayında başlamasını beklemeye devam ettiklerini de belirtti .
VİDEO : YATIRIM SEPETİNDE NELER OLMALI ?

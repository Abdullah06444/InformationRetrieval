Warner Bros , Godzilla vs. Kong filminin beklenenden iki ay önce izleyiciyle buluşacağını açıkladı .
Salgın nedeniyle neredeyse tüm filmlerin vizyon tarihi ertelenirken , bu defa gösterim tarihinde sürpriz bir haber geldi . Warner Bros .
Godzilla vs. Kong filminin beklenenden iki ay önce gösterileceğini duyurdu .
Efsanevi canavarlar , 21 Mayıs yerine 26 Mart'ta sinemalarda ve yayın hizmeti HBO Max'te karşı karşıya gelecek .
Godzilla vs. Kong'un arkasındaki yapım şirketi Legendary Entertainment , kısa süre önce Warner Bros . ' la halka açık bir tartışma yaşamış ve stüdyonun tüm 2021 filmlerini HBO Max'te yayınlama kararı üzerine yasal işlem başlatma tehdidinde bulunmuştu .
Ancak şimdi Warner Bros . ve Legendary , filmin çift vizyon tarihi konusunda anlaştı .
Film , normal şartlar altında Mart 2020'de yayınlanacaktı ancak corona virüs salgınının durmak bilmemesi sebebiyle Kasım 2020'ye , daha sonra Mayıs 2021'e ertelenmişti .
Bu sefer bir erteleme değil öne çekme durumu oldu ve filmin gösteri tarihi Mart 2021'e geri çekildi .
Godzilla vs. Kong , çıkışından sonra 30 gün boyunca HBO Max platformunda kalmaya devam edecek .
Ayrıca filmin IMDb sayfasına göre Türkiye'deki gösterim tarihi 21 Mayıs 2021. Yani film , ABD'de ve HBO Max'te yayınlandıktan yaklaşık 2 ay sonra Türkiye'de vizyona girecek . Warner Bros . ilk olarak geçtiğimiz ay Wonder Woman 1984'ü hem salonlarda , hem HBO Max'te aynı gün yayınladı ve bu durumu test etti .
Süper kahraman filminin devamı , bugüne kadar dünya çapında 132 milyon dolar hasılat elde etti .

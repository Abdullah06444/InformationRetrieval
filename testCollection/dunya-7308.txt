Dışişleri Bakanı Mevlüt Çavuşoğlu , Fransa Dışişleri Bakanı Jean - Yves Le Drian ile son derece yapıcı bir telefon görüşmesi gerçekleştirdiğini belirterek , bu kapsamda , ilişkilerin normalleştirilmesi için bir yol haritası üzerinde karar aldıklarını bildirdi .
Dışişleri Bakanı Mevlüt Çavuşoğlu , resmi temaslarda bulunmak üzere gittiği Portekiz'in başkenti Lizbon'da , Portekiz Dışişleri Bakanı Augusto Santos Silva ile ikili ve heyetler arası görüşmelerinin ardından düzenlenen ortak basın toplantısında konuştu .
Türkiye ve Portekiz'in son derece mükemmel siyasi ilişkilere sahip olduğuna işaret eden Çavuşoğlu , bu kapsamda , özellikle ekonomi başta olmak üzere ikili ilişkileri geliştirmeye kararlı olduklarını kaydetti .
Çavuşoğlu , iki ticaret hacminin arttırılabilmesi için önemli bir potansiyelin mevcut olduğunu belirterek , Türk şirketlerinin Portekiz'deki yatırımlarını artırma konusunda da son derece istekli olduğunun altını çizdi . \ " YUNANİSTAN'LA ÇOK DAHA İYİ BİR DİYALOG KURABİLMEK İÇİN AÇIK BİR FIRSAT PENCERESİ MEVCUT\ "
Bakan Çavuşoğlu , mevkidaşı Silva'yla yaptığı görüşmede , Türkiye ile Portekiz arasında Karma Ekonomik Komisyon ( KEK ) toplantısının , hükümetler arası zirveden önce yapılmasına karar verdiklerini bildirdi .
Silva'yla yaptığı görüşmede , ikili meselelerin yanı sıra bölgesel konuları da ele aldıklarını söyleyen Çavuşoğlu , Libya , Dağlık Karabağ , Suriye , Doğu Akdeniz , Venezuela ve Afrika özelinde ise Mozambik'teki durumu değerlendirdiklerini ifade etti .
Çavuşoğlu , \ " Türkiye , kalıcı istikrar ve barış için bütün bu bölgelerde önemli rol oynuyor . Bugün itibarıyla Türkiye bu rolünü oynamaya devam edecek . Türkiye , aynı zamanda tüm anlaşmazlıkların barışçıl çözümüne inanan bir ülke . Buna , Doğu Akdeniz'deki durum , Kıbrıs konusu da dahil . \ " dedi .
Türkiye'nin geçmişte Kıbrıs meselesinin çözümü konusunda ortaya konan bütün öneri ve adımları desteklediğini anımsatan Çavuşoğlu , Rum tarafının ise Annan Planı dahil birçok çözüm önerisini reddettiğini hatırlattı .
Çavuşoğlu , \ " Burada Yunanistan ile çok daha iyi bir diyalog kurabilmek için açık bir fırsat penceresi mevcut . Dışişleri Bakanı ( Nikos Dendias ) şahsen benim çok iyi bir arkadaşım . Önümüzdeki haftalar içerisinde kendisiyle bir diyalog tesis edeceğiz . Bu çerçevede , AB ile ilişkilerimizde de yeni bir sayfa açmaya hazırız . \ " dedi . \ " GÜMRÜK BİRLİĞİNİN MODERNİZASYONU , HEM TÜRKİYE HEM DE AB'NİN ÇIKARINA\ "
AB Dönem Başkanı Portekiz'in birçok konuda dengeli tutumunu da takdir ettiklerini belirten Çavuşoğlu , \ " Bütün bunların ötesinde , Portekiz'in , Türkiye'nin AB'ye üyeliğini desteklemesini de son derece taktir ettiğimizi ifade etmek istiyorum . \ " dedi .
Çavuşoğlu , Türkiye ile AB arasındaki ilişkilerde halihazırda çok daha iyi bir atmosferin olduğuna işaret ederek , \ " Dolayısıyla burada bir fırsat penceresi olduğunu bu vesileyle ifade ediyorum . \ " ifadelerini kullandı .
Bakan Çavuşoğlu , Gümrük Birliğinin modernizasyonun hem Türkiye'nin hem de AB'nin çıkarına olacağına dikkati çekerek , vize serbestisinin de AB'nin verdiği bir vaat olduğunu hatırlattı .
Çavuşoğlu , \ " Önümüzdeki toplantılarda , AB'den burada bazı somut adımların atılmasını bekliyoruz . \ " diye konuştu .
Portekiz'in , AB Dönem Başkanlığını üstleniyor olmasının kendi içerisinde bir fırsat penceresi olduğuna işaret eden Çavuşoğlu , \ " Portekiz , burada başından beri son derece dengeli ve objektif bir rol oynamaya devam ediyor . \ " değerlendirmesinde bulundu .
Öte yandan , Türkiye ve Portekiz'in birçok uluslararası platformda benzer görüşlere sahip olduğunu olduğuna değinen Çavuşoğlu , Türkiye'nin , Portekizce Konuşan Ülkeler Topluluğunda da gözlemci statüsüne sahip olduğunu kaydetti .
Bakan Çavuşoğlu , Portekizce konuşan ülkelerle ilişkileri de her zaman geliştirmek istediklerini dile getirdi . \ " FEDERASYON İÇİN MÜZAKERE ETMEK ZAMAN KAYBI OLACAKTIR\ "
Çavuşoğlu , Doğu Akdeniz ve Kıbrıs meselesinde mevcut durumla ilgili yöneltilen soruya verdiği cevapta , Türkiye'nin Doğu Akdeniz'de eşit paylaşımı desteklediğini vurguladı . \ " Şimdi diyalog için önümüzde bir başka olanak daha var . \ " diyen Çavuşoğlu , bu çerçevede Doğu Akdeniz'e kıyısı olan bütün ülkelerle iş birliği yapılma imkanın olduğuna işaret etti .
Mevlüt Çavuşoğlu , sözlerini şöyle sürdürdü : \ " Türkiye , Doğu Akdeniz konusuyla ilgili çok taraflı bir konferansın düzenlenebileceğini öneriyor . Biz de burada fikirlerimizi ve önerimizi ( AB Dış İlişkiler ve Güvenlik Politikası Yüksek Temsilcisi Josep ) Borrell'le paylaştık ve sadece Doğu Akdeniz değil , Akdeniz'e kıyısı olan bütün ülkelerin bu konferansa katılması gerektiğini önerdik . Tabii ki aynı zamanda burada çalışma yapan ülkeler de dahil . Şimdi biz AB ile bu konu üzerinde çalışıyoruz . Aslında bu konferansın temel amacı , nihayetinde bütün tarafların ortak pay alabileceği bir anlaşmaya varabilmek . \ "
Bakan Çavuşoğlu , Kıbrıs konusunda , federasyonla ilgili müzakerelerin 52 yıl boyunca sürdürüldüğünü , birçok farklı planın müzakere edildiğini fakat bunların tamamını Rum tarafının reddettiğini kaydetti . \ " İki devletli çözüm , sadece bizim fikrimiz değil . Aslında bu öncelikle ( Güney Kıbrıs Rum Yönetimi lideri Nikos ) Anastasiadis tarafından önerilmişti . \ " diyen Çavuşoğlu , Anastasiadis'in bu görüşlerini kendisiyle ve başkalarıyla paylaştığını da hatırlattı .
Çavuşoğlu , \ " Bu aşamada , şunu anlamamız lazım . Neyi müzakere edeceğimizi belirleyebilmemiz gerekiyor . Bu sebeple 5 artı Birleşmiş Milletler ( BM ) formatında gayri resmi bir toplantı önerdim . \ " diye konuştu .
BM'nin , bu çerçevede bir toplantıyı kabul ettiğini anımsatan Çavuşoğlu , şunları söyledi : \ " Biz burada müzakere için yeterince temel var mı yok mu bunu göreceğiz . Türkiye hazır . Kıbrıslı Türkler de bu müzakerelere hazır ancak gerçekçi olmamız gerekiyor . Federasyon için müzakere etmek zaman kaybı olacaktır . Eğer federasyon için müzakerelere bir başka 52 yıl daha devam edecek olursak , ben eminim ki hiçbir şekilde çözüm bulamayacağız . \ " \ " FRANSA SAMİMİYSE , TÜRKİYE , FRANSA İLE İLİŞKİLERİ NORMALLEŞTİRMEYE HAZIR\ "
Çavuşoğlu , Türkiye ile Fransa arasındaki ilişkilerin seyrine ilişkin yöneltilen bir soruya verdiği yanıtta , \ " Türkiye , kategorik olarak Fransa'ya karşı değil ancak Fransa , kategorik olarak Türkiye'ye karşı . \ " ifadesini kullandı .
Fransa'nın , terör örgütü PKK'ya karşı yapılmış Barış Pınarı Harekatından bu yana Türkiye'ye karşı bir tutum sergilediğini söyleyen Çavuşoğlu , bu operasyonun Fransa'da ya da Fransa'nın bulunduğu bölgede gerçekleşmediğini , Türkiye'nin sınırında yapıldığını anımsattı .
Çavuşoğlu , nihayetinde , Fransa Dışişleri Bakanı Jean - Yves Le Drian ile son derece yapıcı bir telefon görüşmesi gerçekleştirdiğini belirterek , bu kapsamda , ilişkilerin normalleştirilmesi için bir yol haritası üzerinde karar aldıklarını bildirdi .
Bu çerçevede yürütülen çalışmaların şu ana kadar iyi şekilde ilerlediğine değinen Çavuşoğlu , \ " Türkiye olarak biz hiçbir zaman hiçbir ülkeyle kötü ilişkilerimiz olsun istemeyiz . Dolayısıyla , Fransa eğer bu konuda samimiyse , Türkiye , Fransa ile ilişkileri normalleştirmeye hazır . \ " dedi . \ " DÜN ABD'DE OLANLAR DÜNYANIN TAMAMI İÇİN ENDİŞE VERİCİYDİ\ "
Bakan Çavuşoğlu , ABD'nin başkenti Washington'da Başkan Donald Trump destekçilerinin dün Kongre binasına girmesiyle çıkan olaylara ilişkin yaptığı değerlendirmede , bu olayların kendisini şaşırtmadığını çünkü bunun sinyallerini zaten Başkanlık seçimlerinden bu yana takip ettiklerini belirtti .
Çavuşoğlu , şu ifadeleri kullandı : \ " Gerçekten çok endişelendik . Dün Washington'da gerçekleşen olay , ABD'de ilk kez yaşanan bir olay ve nihayetinde sağduyu galip geldi . Dün orada olanlar , sadece bizim için değil , Avrupa ve dünyanın tamamı için endişelendirici bir gelişmeydi . Nihayetinde sağduyu galip geldi ve bu olayın çözümlenmesinden memnunuz . \ " \ " GÜNEY KAFKASLARDA KALICI BİR BARIŞ VE İSTİKRAR OLUŞTURABİLİRİZ\ "
Dışişleri Bakan Çavuşoğlu , Azerbaycan ile Ermenistan arasında çıkan çatışmalarda , Türkiye'nin , Azerbaycan'ı , \ " tek millet , iki devlet\ " olduğu için değil , hukuken ve ahlaki olarak haklı olduğu için Azerbaycan'ın desteklediğini bildirdi .
Türkiye'nin , Azerbaycan ile Ermenistan arasında Rusya'nın ara buluculuğunda imzalanan ateşkes anlaşmasını desteklediğini anımsatan Çavuşoğlu , bu ülkenin bölgeye barış koruma gücünü gönderdiğini belirtti .
Çavuşoğlu , \ " Bu anlaşmadan sonra , biz Azerbaycan'ın bize gösterdiği bölgelerde ortak gözlem merkezini kurma aşamasındayız . Bu gözetim merkezlerinin temel amacı bu ateşkesi izlemek olacak ve aynı zamanda herhangi bir ihlal varsa bununla ilgili önlemler alınmasını öngörüyor . \ " dedi .
Ateşkesin Ermenistan tarafından ihlal edilmemesini temenni ettiklerini söyleyen Çavuşoğlu , şöyle devam etti : \ " Nihayetinde biz de Ermenistan ile ilişkilerimizi normalleştirebiliriz . Hem Türkiye - Ermenistan , hem de Türkiye - Azerbaycan ilişkileri normalleşir . Hem Ermenistan hem de Ermenistan halkı bu normalleşmeden bölgedeki herkesten daha fazla yararlanacaktır . Bu vesileyle Güney Kafkaslarda kalıcı bir barış ve istikrar oluşturabiliriz . \ "

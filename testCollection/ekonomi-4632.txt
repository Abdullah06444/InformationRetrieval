\ " Dünyanın en zengini\ " unvanı Amazon CEO'su Jeff Bezos ve Tesla'nın kurucusu Elon Musk arasında değişirken Çin'de de en zenginler listesinde sıralama değişti . Forbes'un hazırladığı milyarderler listesinin Çinli rakibi ' 2020 Hurun Küresel Zengin Listesi'nde 2019 ve 2020'de ülkenin en zengini olarak yer alan Ma ve ailesi 360 milyar yuanlık servetle bu yıl 4. sıraya düştü .
Ma'nın üstünde şişe su üreticisi Nongfu Spring'den Zhong Şanşan , Tencent Holding'den Pony Ma ve e - ticaret girişimi Pinduoduo'dan Collin Huang yer aldı .
Raporda Alibaba Grubu'na açılan soruşturmaya dikkat çekildi . Ma , Ekim 2020'deki konuşmasında Çin'deki piyasa düzenleyici kurumları ve kamu bankalarını \ " zamanın gerisinde kalmakla\ " eleştirmişti .
Söz konusu eleştirilerin ardından Pekin , Ma'nın kurucusu olduğu Ant Group şirketinin Hong Kong ve Şanghay borsalarındaki eş zamanlı halka arzını durdurmuş , ayrıca Alibaba Grubu hakkında antitröst soruşturması başlatmıştı .
Bunun ardından uzunca bir süre kameralar karşısına çıkmadığı için kaybolduğu ya da tutuklandığı iddia edilen Jack Ma , çevrimiçi bir toplantıda ortaya çıkmış , \ " Corona virüs salgını bittiğinde yeniden görüşeceğiz\ " mesajı vermişti .
Shangai Security News'te yer alan \ " Çinli Lider Girişimciler\ " başlıklı yazıda Ma'nın adının anılmaması gözden düştüğü şeklinde yorumlanmıştı .
ARŞİV : ALİBABA'NIN KURUCUSUNDAN MİCHAEL JACKSON ŞOV

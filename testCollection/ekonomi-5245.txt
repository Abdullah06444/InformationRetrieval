İngiliz Finansal Yönetim Otoritesi ( FCA ) , kripto para birimlerinin son derece yüksek seviyede risk içerdiğini belirterek , kripto varlıklara yatırım yapanların tüm paralarını kaybetmeye hazır olması gerektiğini kaydetti .
FCA'dan yapılan açıklamada , son dönemde bazı yatırım şirketlerinin , kripto varlıklara yatırım karşılığında yüksek gelir vadetmesinin FCA tarafından yakından izlendiği bildirildi .
Açıklamada , bu varlıkların yüksek riskli olduğu belirtilerek , \ " Kripto varlıklara yatırım yapmak ya da bu varlıklarla ilişkili borçlanmak , genel olarak yatırımcının parasıyla çok yüksek risk almasına dayanır . Eğer tüketiciler bu tip ürünlere yatırım yapıyorsa paralarının tamamını kaybetmeye hazır olmalı\ " denildi .
Kripto varlıkların tüketici koruması , fiyat oynaklığı , karmaşık yapısı , ek giderlerin oluşması ve pazarlama şekli açısından riskler taşıdığı vurgulanan açıklamada , \ " Bazı yatırım şirketlerinin ' kripto yatırımlara yüksek gelir getirisi ' yönünde tanıtım yapıyor olması , kara para aklamayla mücadele gerekliliklerine uymuyor olabilir . Kripto varlıklardaki dikkate değer fiyat oynaklığı ile bu varlıkların güvenilirliklerinin fiyatlanmasındaki kalıtsal zorluklar tüketicileri yüksek zarara maruz bırakıyor\ " ifadeleri kullanıldı .
Tüketicilerin kripto varlıklarda oluşabilecek ücret ve giderleri göz önünde bulundurması gerektiği belirtilen açıklamada , bazı ürünlerin karmaşık yapısının tüketicilerin riskleri anlamasını zorlaştırdığı kaydedildi .
Kripto varlıkların yeniden nakit paraya çevrilebileceğine ilişkin bir garanti olmadığı bildirilen açıklamada , şirketlerin pazarlama stratejilerinde varlıklara ilişkin kazancın abartılırken , risklerin olduğundan düşük gösterilmiş olabileceği aktarıldı .
VİDEO : BİTCOİN'DE REKORUN DEVAMI GELİR Mİ ?
- ARŞİV

Almanya'da Pfizer ortaklığında geliştirdikleri yeni tip Corona virüs ( Covid - 19 ) aşısıyla adlarını duyuran BioNTech'in kurucuları arasında yer alan Türk göçmenlerin çocukları Prof. Dr. Uğur Şahin ve eşi Dr. Özlem Türeci , ABD basınında isimlerinden söz ettirmeye devam ediyor .
ABD'nin en önde gelen gazetelerinden Wall Street Journal ( WSJ ) ve New York Times ( NYT ) , Şahin ile Türeci’nin başarısını ve göçmen toplumuna etkilerini sayfalarına taşıdı .
Batı'da ilk Covid - 19 aşısının Almanya’nın küçük bir kasabasındaki Türk kökenli iki bilim insanı tarafından bulunduğu vurgulanan WSJ’deki makalede , \ " Bu aşı , çok hızlı geliştirilen bir ilaç ama 30 yıl süren bir çalışmanın emeği . \ " ifadesi kullanıldı .
ŞAHİN'İN BULDUĞU AŞI İÇİN 13 MİLYAR DOLARDAN FAZLA GELİR TAHMİNİMakalede , Dr. Şahin’in 30 yıldır mRNA üzerine kanser ve virüslerle mücadele için araştırmalar yaptığına dikkat çekilerek Covid - 19 salgını başladıktan sonra bu alandaki bilgi ve deneyimlerini aşı çalışmalarına yönlendirdiği kaydedildi .
Şahin’in , Çin’de ortaya çıkan salgının dünyaya yayılacağını görerek 25 Ocak'tan bu yana şirket çalışanlarıyla izinlerini iptal ettiği ve haftanın 7 günü aşı formülleri üzerinde çalıştığı ifade edilen makalede , şirketin geliştirdiği 10 aşı adayından biri olan \ " BNT162b2\ " nin kullanımına İngiltere’de onay verildiği vurgulandı .
Makalede , Morgan Stanley’in hesaplamalarına göre , aşının Pfizer ve BioNTech’e 13 milyar dolardan fazla gelir getireceği tahminine yer verilirken , Şahin’in aşıdan elde edilecek geliri uzun yıllar üzerinde çalıştığı mRNA merkezli kanser tedavisi araştırmalarına yatıracağı ve bunlardan 11'inin klinik deneylerinin devam ettiği bilgisi paylaşıldı . \ " ŞAHİN VE TÜRECİ’NİN HİKAYESİ ÇOK ÖNEMLİ\ "
NYT'deki \ " Türk - Alman çifti , bizi virüsten koruyabilir . Almanya , niye rahat değil ? \ " başlıklı makalede , Şahin - Türeci çiftinin başarısı üzerinden Batı'daki göçmenlik anlayışına yönelik değerlendirmeler yapıldı .
Anna Sauerbrey imzalı makalede , Şahin - Türeci çiftinin hikayesinin son 10 yılda Almanya’da yaygınlaşan göçmenlere karşı duyulan öfkeye meydan okuyacak nitelikte olduğu belirtilerek \ " Eğer göçmen karşıtı duyguları ortadan kaldırabilecek bir şey varsa , bunu kesinlikle dünyayı ölümcül bir virüsten kurtaran bu Türk - Alman çift yapardı . \ " ifadesi kullanıldı .
Batı'da göçmenlere ülkelerin kaynaklarını sömüren eğitimsiz , fakir ve suç oranı yüksek kesim olarak bakıldığı yazılan makalede , Şahin ve Türeci çiftinin başarısının bu algıyı yıkmak , göçmenlerin toplumu nasıl zenginleştirdiğini ve derinleştirdiğini anlamak için bir fırsat olarak değerlendirilmesi gerektiği belirtildi .
Makalede , Şahin - Türeci çiftinin başarısının Batı'da tanınmasına duyulan ihtiyaç kadar , bunu sadece bir göçmen çiftin istisnai başarısı şeklinde göstermenin de göçmenlerin \ " toplumdan biri değiller\ " algısının devamına neden olacağı riskine dikkat çekildi .
Almanya toplumunda , göçmenlerin hala ayrı bir kesim olarak değerlendirildiği gerçeğine işaret edilen makalede , \ " Bu nedenle şimdilik Dr. Şahin ve Dr. Türeci’nin hikayesi çok önemli . Bu , Almanya’nın başarılarının , ülkeyi vatan olarak gören göçmenlerden ayrılamayacağını gösteriyor . \ " değerlendirmesinde bulunuldu .

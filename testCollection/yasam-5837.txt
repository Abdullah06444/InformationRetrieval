Kıvanç Tatlıtuğ'un , yeni dizisinin setinde , corona virüs salgını nedeniyle setin tahsis ettiği karavan yerine kendi aracını kullanmayı tercih ettiği iddia edildi .
Kıvanç Tatlıtuğ'un , Özge Özpirinçci ile kamera karşısına geçtiği Bir Denizaltı Hikayesi adlı dizisinin çekimlerinde corona virüse karşı özel önlem aldığı konuşuluyor .
Tüm dünyaya kabus gördüren salgına karşı tedbiri elden bırakmayan 37 yaşındaki oyuncu , setin kendisine tahsis ettiği karavanı kullanmak yerine kendi aracını tercih ediyor .
Akşam gazetesinden Recep Aslan'ın haberine göre , doğa tutkusuyla bilinen Tatlıtuğ , geçtiğimiz aylarda 750 bin TL'ye satın aldığı karavanını sette her gün hazır tutuyor .
Görüntüsüyle askeri bir aracı andıran karavanda ; hareket halindeyken motordan aldığı güçle şarj olan bataryanın , araç kamp moduna geçtiğinde güneş paneli üzerinden şarj olma özelliği bulunuyor .
Özel olarak aracını dezenfekte ettiren oyuncu , defalarca corona virüs testi yaptırarak virüsün olası yayılmasını engellemeye çalışıyor .
Dijital platformda yayınlanacak dizinin çekimleri İzmir'den İstanbul'a taşındı .
Foça'da çekimlerine başlanan bilim kurgu türündeki dizinin seti , Tuzla Tersanesi'ne kuruldu .
2021 yılında yayınlanması planlanan yapım , denizaltında araştırma görevine katılmaya hazırlanan dalış eğitmeni ve deniz biyoloğu Arman'ın hikâyesini konu alıyor .

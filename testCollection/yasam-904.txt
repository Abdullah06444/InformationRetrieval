İngiltere'de sıvı nitrojen içeren alkollü bir içki içen genç kız , acil olarak ameliyata alındı .
Genç kızın , midesi alınarak yemek borusu ve ince barsağı birleştirildi .
İngiltere'nin Lancaster bölgesinde sıvı nitrojen ( azot ) içeren bir alkollü içki içen 18 yaşındaki genç kızın midesi ameliyatla alındı .
Nefes alma zorluğu ve şiddetli mide ağrısı şikayetiyle hastaneye kaldırılan Gaby Scanlon'un midesinin delindiği tespit edildi .
Ameliyattan sonra Scanlon'un durumunun ciddiyetini koruduğu bildirildi .
Olayla ilgili soruşturma başlatan Lancashire polisi , kokteyl satışı yapan barda satışın durdurulduğunu ve diğer barların da bu konuda uyarıldığını açıkladı .
ZEHİRLİ KİMYASALCumbria Kamu Sağlığı Dairesi Müdürü Dr. John Ashton , \ " Alkol uygunsuz kullanım halinde çok tehlikeli bir madde olduğu gibi , sıvı nitrojen de insan dokusunu tahrip eden toksik bir kimyasaldır\ " dedi .
Sıvı nitrojen yutulduğunda ağız , boğaz ve midede yanmaya neden oluyor ve dokuları öldürüyor .
Donmuş haldeki azot buharı mideye ulaşır ulaşmaz ısınmaya başlıyor ve gaz oluşturuyor .
Biriken gaz mideyi patlatabiliyor .
Doktorlar acil olarak ameliyata aldıkları Gaby Scanlon'un midesini alarak yemek borusu ve ince barsağını birleştirdi .
' Gastrektomi ' adı verilen bu ameliyat sonrasında hastalar normal bir hayat sürmeye devam ediyor ; ancak az miktarda yemek yemeleri ve vitamin takviyesi yapmaları gerekiyor .
YEMEK YAPIMI VE DONDURMA İŞLEMİSıvı nitrojen , yemek yapımında ve dondurma işlemlerinde de kullanılıyor .
Kokteyl yapımında ise kokteyl malzemelerini dondurma , bardakları soğutma ve görsel etki yaratmada kullanılıyor .
Tıp alanında , derideki siğilleri ve kanser öncesi hücreleri gidermede kullanılan sıvı nitrojen , sanayide soğutucu olarak işlev görüyor .
Sıvı nitrojen - 196 derecede buharlaşıp - 210 derecede donuyor .

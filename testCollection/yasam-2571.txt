Hong Kong’u iş adamı Cecil Chao eşcinsel kızıyla evlenecek olan erkeğe 40 milyon pound ödül vereceğini açıkladı . Sze - tsung bu kararı kızının , sevgilisiyle evlendiği yolunda çıkan haberleri duyduktan sonra aldı .
Hong Kong’da inşaat sektöründe faaliyet gösteren milyarder iş adamı Cecil Chao Sze - tsung eşcinsel kızının uzun süredir beraber olduğu kız arkadaşıyla evlendiği yönündeki haberleri duyunca ülkedeki bekar erkekleri yakından ilgilendiren bir açıklama yaptı .
İş adamı , kızı Gigi’yle evlenecek olan erkeğe 40 milyon pound ( 112 milyon TL ) vereceğini söyledi .
Gençliğinde yaptığı çapkınlıklarıyla ünlü olan 76 yaşındaki Sze - tsung kızının sevgilisi Sean Eav ile Fransa’da evlendiği haberlerini yalanladı .
Kızının , eşcinsel evliliklerin yasak olduğu Hong Kong’da geleneksel bir düğünle dünyaevine girmesi için harekete geçen Chao kızının bekar olduğunu ve uygun bir adayla evlenebileceğini söyledi .
' BABAMIN FİKRİNİ EĞLENCELİ BULUYORUM'China Morning Post gazetesine konuşan iş adamı şunları söyledi : " Kızım yetenekli ve çok iyi bir kadın . Yardım derneklerine her zaman destek olan ailesine bağlı bir insandır . "
Chao , en uygun damat adayına para ödülünün yanısıra şirketinde iş de vereceğini açıklarken kızının bu fikri " eğlenceli " bulduğu ve eş adayı ortaya çıkana kadar bu konu üzerinde fazla düşünmeyeceğini söylediği belirtildi .

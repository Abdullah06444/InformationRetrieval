Lukaku bir zamanlar Gençlerbirliği'nde oynayan babası ile Ankara'da idmanlara çıkardı .
O minik Lukaku bugün 80 milyon euro bedel ile Everton'dan Manchester United'a transfer oldu .
1996-97 sezonunda Gençlerbirliği'nin maskotu olan küçük Lukaku , bugün 24 yaşında ve dünyanın en pahalı altıncı futbolcusu olarak tarihe geçti . \nBabası Roger Lukaku’nun kucağında Gençlerbiirliği tesislerinde koşturan minik Romelu , futbol tarihinin en pahalı transferlerinden birine imza attı .
Romelu Lukaku için Manchester United ile Everton , 80 milyon Euro bonservis bedelinde anlaşmaya vardı . United'a imza atan 24 yaşındaki yıldız golcü , tarihin en pahalı isimlerinden biri olmadan önce yolu henüz çocukken Türkiye'den geçmiş biri . \nBABASININ KUCAĞINDA ( ARŞİVDEN ) Bu ilginç hikayenin esas kahramanı ise Belçikalı yıldızın babası Roger Lukaku .
1996 yazında merhum Gençlerbirliği Başkanı İlhan Cavcav'ın Türkiye'ye getirdiği 3 Zaireliden biri olan Roger'in o dönem 4 yaşında olan oğlu Romelu , tesislerdeki çalışanların ve futbolcuların sevgilisi olmuştu .
Sık sık babasıyla birlikte idmanlara gelen dönemin ufaklığı , şimdilerin yıldızı Romelu Lukaku'nun Türkiye sevgisi de o günlerden kalma .
TÜRKİYE'DE YAZLIK SATIN ALDI\nLukaku Belçika'da oynarken sık sık Türkiye'ye tatile gelen bir isimdi .
Babasından ötürü Türkiye'de bir yazlık da satın alan Belçikalı , tarihin en pahalı santrforlarından birisi olarak artık M. United formasını terletecek .
Lukaku'nun yolunun babası Roger gibi Türkiye'ye düşüp düşmeyeceği ise merak konusu .

Aile , Çalışma ve Sosyal Hizmetler Bakanı Selçuk , \ " Yarın itibarıyla 83 bin annemize 36,7 milyon TL doğum yardımı yapacağız\ " dedi .
Aile , Çalışma ve Sosyal Hizmetler Bakanı Zehra Zümrüt Selçuk , doğum yardımı uygulaması kapsamında yarın itibariyle 83 bin anneye toplamda 36,7 milyon TL ödeme yapacaklarını açıkladı .
Bakan Selçuk , doğum yardımlarının , herhangi bir gelir kıstasına bakılmaksızın yeni doğum yapan tüm anneleri kapsadığını söyledi .
Doğum yardımı için başvuran annelerin , birinci bebeği için 300 , ikincisi için 400 , üçüncü ve sonrakiler için de 600 lira ödeme gerçekleştirildiğini hatırlatan Selçuk , Eylül ayına ilişkin doğum yardımı uygulaması kapsamında yarın itibariyle 83 bin annenin hesabına toplamda 36,7 milyon TL yatıracaklarını belirtti .
Bakan Selçuk , uygulamanın başladığı günden bugüne kadar 4,7 milyon anneye toplamda 2,5 milyar TL doğum yardımı yaptıklarını kaydetti .
Öte yandan Bakan Selçuk , doğum yardımları uygulamasının kapsamının 2019'da başlatılan Çoklu Doğum Yardım Programı ile genişlettiklerini kaydederek , bu program kapsamında da ikiz ve üçüz bebek sahibi olan ihtiyaç sahibi ailelere iki yıl süresince çocuk başına aylık 150 lira destek sağladıklarını ifade etti .
Selçuk , “Cumhurbaşkanımız Recep Tayyip Erdoğan’ın dile getirdiği gibi ülkemizin ekonomik kalkınmasının önemli unsurlarından biri de dinamik nüfus yapısı .
Aile toplumun yapı taşı ve aile yapısının korunması da kritik bir öneme sahip .
Bu nedenle Bakanlık olarak annelerimize verdiğimiz doğum desteklerini genişleterek sürdürüyoruz” dedi .

Alman Dünya Nüfusu Vakfı , dünya nüfusunun son verilerini paylaştı .
2020 yılında dünya nüfusu 7,837 milyar oldu .
Peki dünyadaki nüfus artışı kıtalara nasıl yayılıyor ve artış tahminleri ne yönde ?
Alman Dünya Nüfusu Vakfı'nın ( DSW ) verilerine göre , 2020 yılında 82,3 milyon artan dünya nüfusu 2021'e 7 milyar 837 milyon kişiyle giriyor .
İstatistikler , dünyadaki insan sayısının her saniye 2,6 kişi arttığını gösteriyor .
2023 yılına kadar dünya nüfusunun 8 milyarı aşması bekleniyor .
BÜYÜME EĞRİSİ NASIL GÖRÜNÜYOR ?
Son zamanlarda nüfus artışı yavaşlamış görünüyor .
Birleşmiş Milletler verileri , dünya nüfusunun her yıl yüzde 1,09 büyüme kat ettiğini gösteriyor .
Corona pandemisi başlamadan önce BM , yıllık nüfus artışının 2025'e kadar yüzde 1'in altına düşeceğini tahmin ediyordu .
1965 ve 1970 yılları arasında görülen yüzde 2,05'lik büyüme , hala en yüksek oran olmaya devam ediyor .
ÇOCUK SAYISI NE KADAR ARTIYOR ?
Birleşmiş Milletler verileri , uluslararası doğum ortalamasını her kadına 2,4 çocuk olarak gösteriyor .
1960'larda bu sayı 5 çocuk idi .
Bu oranın 2,1'e düşmesi durumunda dünya nüfusunda büyümenin duracağı öngörülüyor .
Güney Afrika'da kadın başına doğum oranı 4,7 çocuk .
TAHMİNLER NE YÖNDE ?
BM tahminlerine göre , 2050 yılında dünya nüfusu 9,7 milyar , 2100 yılında ise 11,1 milyar olacak .
Dünya nüfusu 1804 yılında 1 milyara , 1927 yılında 2 milyara ve 1959 yılında 3 milyara yükselmişti .
Nüfus artışında en önemli faktörler ortalama yaşam süresinin artması ve çocuk ölümlerinin azalması .
Tıp dünyasında yaşanan gelişmeler de insanların daha uzun yaşamasına olanak sağlıyor .
DÜNYA NÜFUSU KITALARA NASIL DAĞILIYOR ?
Eğer dünya 100 kişinin yaşadığı bir köy olsaydı , bu kişilerin 59'u Asya , 17'si Amerika , 10'u Avrupa , 8'i Latin Amerika , 5'i Kuzey Amerika ve 1'i Okyanusya'dan geliyor olacaktı .
Ayrıca , bu 100 kişinin 26'sı 15 yaşından küçük ve 9'u 64 yaşından büyük olacaktı .
Tahminlere göre 2050 yılında bu köyün nüfusu 129'a yükselecek , bu 129 kişinin 69'u Asya , 33'ü Amerika , 10'u Latin Amerika , 9'u Avrupa , 5'i Kuzey Amerika ve 1'i Okyanusyalı olacaktı .
AFRİKA'DA BÜYÜK BİR ARTIŞ MI BEKLENİYOR ?
Son tahminler , Afrika nüfusunun 2050 yılında ikiye katlanarak 2,5 milyara yükseleceği yönünde .
Ancak , insanlığın büyük bir bölümü önümüzdeki yıllarda Asya'da yaşamaya devam edecek .
Asya kıtasının mevcut nüfusu 4,5 milyar .
2050 yılına gelindiğinde bu sayının 5,3 milyar olması bekleniyor .
2100 yılında Afrika'nın nüfusunun dünya nüfusunun yüzde 40'ına tekabül edeceği öngörülüyor .
Asya'nın payının yüzde 60'tan yüzde 43'e gerilemesi ve Avrupa'nın dünya nüfusunun sadece yüzde 6'sını oluşturması bekleniyor .
Bunun yanı sıra , ülkelerin nüfuslarında radikal değişiklikler olacağı tahmin ediliyor .
Hindistan'ın 2024 yılına kadar Çin'in \ " en kalabalık ülke " olma rekorunu elinden alacağı tahmin ediliyor .
Çin nüfusunun yaşlanıyor ve azalıyor olması , Hindistan'ın nüfusunun ise sürekli bir artışta olması bunun nedeni .
2050 yılında , Nijerya'nın ABD'nin elinden \ " en kalabalık üçüncü ülke " sıfatını alması bekleniyor .
AFRİKA'DA BÜYÜME NASIL YAVAŞLAR ?
En önemli faktörler eğitim ve cinsel eğitim .
Yoksul ülkelerdeki kadınların okula gitme süresi uzadıkça daha az çocuk sahibi oldukları görülüyor .
Berlin Enstitüsü'nün yürüttüğü bir çalışma ; Tunus , Fas , Botsvana , Gana , Kenya , Etiyopya ve Senegal'de nüfus artışını yavaşlatmanın yolunun eğitim ve sağlık sistemlerindeki iyileştirme ve iş imkanları yaratmak olduğunu ortaya koyuyor .
Aile planlama yöntemlerine erişim ve sağlanan eşitlik ortamı da bu sürece dahil ediliyor .
Sahraaltı Afrika'daki doğum kontrol yöntemlerine olan talebin yalnızca yüzde 55,5'inin karşılanabildiği kaydediliyor .
Bu oran , 15 ila 49 yaşlarındaki kadınların yarısının talep etmelerine rağmen doğum kontrol yöntemlerine erişemediklerini gösteriyor .
Dünya çapında modern doğum kontrol yöntemlerine erişebilen kadınların oranı yalnızca yüzde 76,8.CORONA PANDEMİSİNİN ETKİLERİ NE OLACAK ?
Dünya Nüfusu Vakfı , orta ve alt gelirli ülkelerin eğitim ve doğum kontrol yöntemlerine erişiminin pandemi nedeniyle azalacağından endişe ediyor .
Örneğin , Kenya ve Uganda'da okullar kapalı olduğu için erken yaş hamileliklerinde büyük bir artış söz konusu .

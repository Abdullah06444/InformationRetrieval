İsveç'te en az 3 aydır haber alınamayan subay Deniz Arda'nın kaybolmadan bir gün öncesine ait yeni görüntüleri çıktı .
İsveç'te kayıp Türk asıllı İsveçli subay Deniz Arda'dan en az 3 aydır haber alınamıyor .
Nerede olduğu bilinmeyen Arda'ya ilişkin yeni görüntüler ortaya çıktı .
Arda'nın kaybolmasından bir gün önce İsveç'in başkenti Stockholm'ün güneyindeki bir süpermarketten alış veriş yaptığı görüldü .
Spor salonuna gittiğini belirlene Arda'nın market alışverişinden sonra nereye gittiği bilinmiyor .
Arda'nın kaybolduğunun bildirilmesinin ardından soruşturma başlatan polis , Arda'nın bilgisayarını ve telefonunu araştırdı .
Deniz'in her gün koşu yaptığı Söderlandlegen semtinde kapsamlı çalışmalar yapan polis hiçbir ize rastlamadı .
Arda'nın babası Yüksel Arda , oğlunun çok iyi yetişmiş bir subay olduğunu geçtiğimiz sene 18 Kasım'dan bu yana arandığını ve hala bulunamadığını ifade etti .
Arda , oğlunun bulunması için İsveç’in Türkiye Büyükelçisi Emre Yunt'u da ziyaret etti .
Büyükelçi Deniz , olayı yakında takip ettiklerini ve Türkiye Dışişleri Bakanlığının olayla ilgili bilgilendirildiklerini aktardı .
Arda’nın en son görüldüğü yer ise 18 Kasım’da spor salonundan çıkış yaptığı an olurken , Arda’nın spordan sonra nereye gittiği ise hala bilinmiyor .
BABASI YARDIM İSTEMİŞTİBaba Yüksel Arda oğlunun kaybolduğu gün yaşananları bu sözlerle anlatıp yardım istemişti ; Oğlum Stockholm'de Deniz Kuvvetlerine ait bir askeri okulun müdürüydü .
Pazar günü İsveç'in kuzeyinde bir kasabaya 50 askerle gidip eğitim verecekti .
Askeri uçak 50 kişiyle söz konusu kasabaya gitmiş .
Benim oğlum uçakta bulunmayınca askeriye beni arayarak haber verdi .
Oğlum perşembe günü Stockholm'de bir spor salonunda antrenman yapmış daha sonra 80 km'lik bir koşuya çıkacakmış .
Spor salonundan çıkış görüntüsü var , ondan sonra hiç bir iz bulunmuyor .
Evinde , cep telefonu , kimliği ve koşuya çıkmak için hazırladığı sırt çantası masasında duruyor .
Stockholm'deki polisten oğlumun evinin yakınında bulunan bölgelerinin güvenlik kameralarının taranmasını istedim .
Eleman eksikliği nedeniyle bu isteğimi reddettiler .
Son üç gündür askeriye ve sivil unsurlar oğlumun muhtemel koşuya çıktığı bölgeye yoğunlaşarak arama yapıyor .
İsveç'e herhangi bir saldırı sırasında ülkede savunma silahlarını harekete geçirecek 3 önemli subaydan biriydi .
Oğlumun da bulunduğu bu üç subay güvenlik nedeniyle aynı anda uçağa bindirilip ya da farklı bir göreve gönderilemezdi .
İnşallah kısa sürede güzel bir haber almak istiyoruz .

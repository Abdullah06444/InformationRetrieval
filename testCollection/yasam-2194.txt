ABD'deki tasarımlarıyla Müslüman kadınların gözde modacıları arasında yer alan Elif Kavakçı'dan öneriler : ' ' Tesettürlü kadınlar çok desenli kıyafet ve başörtülerden uzak kalmalı .
Pudra rengi , fıstık yeşili , mavi , beyaz ve pastel tonlar bu yazın trendleri olacak .
' ' İSTANBUL - Türk modacı Elif Kavakçı , ( 35 ) , ABD'deki tasarımlarıyla Müslüman kadınların gözde modacıları arasında yer alıyor .
Kavakçı , 12 yaşındayken ailesiyle birlikte ABD'ye yerleştiklerini anlatarak , işletme ve moda tasarımı üzerine eğitim aldığını söyledi .
ABD'deki bir tıp merkezinde görev yapan Dr. Bekir Tanrıöver ile evli olan ve Jana ( 10 ) ile Sidra ( 5 ) adında iki kızı bulunan Kavakçı , 2008 yılında ABD'deki bir kadın vakfının teklifi üzerine moda dünyasına ilk adımını attı .
' ' Covered in Style - Stile Bürünmüş ' ' adını verdiği koleksiyonunu ilk kez Dallas'ta düzenlenen bir defilede sergileyen Kavakçı , özgün tasarımlarıyla dikkatleri üzerine toplayarak büyük alkış aldı . \nBu defilenin ardından ' ' Kavakçı Couture ' ' adını taşıyan markasıyla kişiye özel tasarımlar yaptığını dile getiren Elif Kavakçı , seçkin bir müşteri grubu ile çalıştığını vurguladı .
ABD ve Türkiye'de 200'den fazla müşterisi olduğunu bildiren Kavakçı , internette ' ' hijabitopia ' ' adıyla oluşturduğu blog sayfasıyla da dünyanın dört bir yanında yaşayan tesettürlü kadınlara her fırsatta moda trendleri hakkında çeşitli tavsiyelerde bulunduğunu söyledi . \nKADINLARIN MESLEKLERİNE GÖRE KIYAFET TASARIMITesettürlü Türk kadınlarının giyim tarzlarını yakından takip ettiğini belirten Kavakçı , zaman içinde başı örtme stilinin değiştiğine dikkate çekerek , sözlerine şöyle devam etti : ' ' Her kadının giydiği kıyafet kendi havasını ve ruhunu temsil ediyor .
Tesettürlü kadınların giyim tarzı daha çok dikkat çekiyor ve daha çok eleştiriliyor .
Hepimiz farklı yaratılmışız .
Bu sebeple kıyafet seçimleri de farklı oluyor .
Moda tasarımlarında inanç çerçevesinde kişinin vücut yapısına , siluetine ve yaşam tarzına uygun olmasına dikkat ediyoruz .
İş kadınıysa çalıştığı ortama , spor öğretmeniyse ona göre kıyafet tasarımı yapmaya çalışıyoruz .
' ' BAŞBAKAN ERDOĞAN'IN EŞİ EMİNE ERDOĞAN'IN MODACISIBaşbakan Recep Tayyip Erdoğan'ın eşi Emine Erdoğan için de özel kıyafetler tasarladığını ifade eden modacı Elif Kavakçı , ' ' Çok güzel bir tarzı olan Emine Hanım'ın giyimini hayat tarzına göre tasarlıyorum ' ' dedi .
Emine Erdoğan'ın giyim stilini çok beğendiğini vurgulayan Kavakçı , ' ' Kendine yakışanı giyiyor .
Eski Başbakan eşlerine baktığımızda onun çok daha parladığını düşünüyorum ' ' diye konuştu .
Başbakan Erdoğan'ın kızı Sümeyye Erdoğan için de özel tasarım yaptığını anlatan Kavakçı , ' ' Kendisi sade ve dikkatli seçimler yaparak giyiniyor .
Uzun boylu , ince bir hanımefendi olduğu için giydiği kıyafeti kendine yakıştırıyor ' ' dedi . \nTASARIMLARININ TAMAMINI ANKARA'DAKİ TERZİ DİKİYORNew York ve Dallas'ın yanı sıra Ankara ve İstanbul'da da ofisleri bulunduğunu anlatan Elif Kavakçı , tasarımlarının tamamını ismini açıklamadığı Ankara'da bulunan bir Türk terzinin diktiğini söyledi .
Amerika'daki müşterileri için tasarladığı kıyafetlerin de Türkiye'de dikildiğini bildiren Kavakçı , yaşadığı ülkede Ankara'daki terzisi kadar kaliteli dikiş yapan bir usta bulamadığını vurguladı .
JUSTIN TIMBERLAKE'İN FOTOĞRAFÇISINI GİYDİRİYORAralarında Justin Timberlake'in de bulunduğu pop starların fotoğrafçısı olarak tanınan Nicole Queen'in bir süre önce İslam'ı seçerek Müslüman olduğunu hatırlatan Kavakçı , ' ' ABD'deki müşterilerim arasında Queen de bulunuyor ' ' diye konuştu . \nAblası Merve Kavakçı'nın da kıyafetlerini kendisinin tasarladığını dile getiren Elif Kavakçı , ' ' Ablamın kıyafetlerinden etkilenerek onun stilinde giyinen genç kızlar oldu .
Hatta bir çok tesettür firması onun giydiği kıyafetlerin benzerlerini üretti ' ' dedi .
Müşterileri arasında Türkiye'deki bir çok siyasetçi eşinin de yer aldığını dile getiren Kavakçı , ABD'de de Müslüman olmayan bir çok kadının tasarımlarını beğendiğini ve giymek istediklerini söyledi .
10 SANİYEDE ÖRTÜLEBİLEN BAŞÖRTÜSÜ : COMFIJABModa tasarımlarının BBC televizyonu tarafından da tüm dünyada ekranlara taşındığını belirten Elif Kavakçı , imzasını taşıyan ' ' ilk tesettürlü binici kıyafeti ' ' nin de büyük ilgi gördüğünü söyledi .
Bunun yanı sıra ' ' Comfijab ' ' adını verdiği 10 saniyede örtülebilen başörtüsünün de tesettürlü kadınlar tarafından büyük beğeni gördüğünü anlatan Kavakçı , şöyle konuştu : ' ' Kadınların ipek başörtüsünü ütüleyip , içine bone giyip , bir çok yerden iğneleyerek takmaları uzun sürüyor .
Comfijab sıra dışı özelliğiyle tüm bu basamakları elemiş oluyor .
Bir kadın Comfijab ile 10 saniye içinde başını örtüp dışarı çıkıyor .
Türkiye'de sadece kendi müşterilerimize sattığımız bu başörtüsünün seri üretimine geçmeyi düşünüyoruz ama ekibimizi büyütmemiz gerekiyor .
Bu yönde gelen çok sayıdaki işbirliği teklifini değerlendiriyoruz .
' ' Kavakçı , Comfijab'ın günlük yaşamın yanı sıra ata binen , spor yapan kadınlar ile gelinlik ve mezuniyet töreni kıyafetlerinde bonesiz , iğnesiz ve ütüsüz kullanabilecek özelliğe sahip olduğunu bildirdi . \nTESETTÜRDE BU YAZIN MODASI FISTIK YEŞİLİTasarımlarında kaliteli kumaşlar kullandığını ve vücut hatlarına uygun sade stiller oluşturduğuna vurgu yapan Kavakçı , şu önerilerde bulundu : ' ' Tek renk ve uzun başörtüler kadınların yüz hatlarını daha güzel gösteriyor .
Bir modacı olarak benim tavsiyem , çok desenli kıyafet ve başörtülerinden uzak durulmalı .
Sade renkler seçilmeli .
Fıstık yeşili , pudra rengi , pastel tonlar , mavi ve beyaz renkler bu yazın trendleri olacak .
2011 tasarımlarım arasında ' üç etek modeli'nin günümüze modernize edilmiş pembe bir kıyafetimiz var .
Bunun dışında kaftan tasarımlarımız var .
Ama daha çok 21. yüzyılın modern tasarımları dikkat çekiyor .
Bu arada hem kıyafette , hem makyajda sadelik olmalı .
Kadınlar mutlaka kendilerine uygun kıyafetleri giymeli .
Kıyafetlere göre de takı ve aksesuar önerisinde bulunuyoruz . '
' Modacı Elif Kavakçı , tasarımlarından oluşan bir kreasyonu düzenleyeceği bir defileyle Türk kadınlarının beğenisine de sunmak istediğini sözlerine ekledi .

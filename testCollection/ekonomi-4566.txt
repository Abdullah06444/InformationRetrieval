SON DAKİKA HABERİ : EPDK , dövizdeki düşüşe rağmen akaryakıt fiyatlarında artış yapan dağıtım şirketleri hakkında inceleme başlattı .
Son dakika haberi !
Enerji Piyasası Düzenleme Kurumu ( EPDK ) akaryakıtta gizli zam iddialarına ilişkin inceleme başlattı .
EPDK bazı akaryakıt dağıtım şirketlerinin , eşel mobil sistem devrede olduğu dönemde pompa satış fiyatlarında hem benzinde hem de motorinde - dövizdeki düşüşe rağmen - makul olmayan artışlar olduğunu tespit etti .
Bütün büyük hacimli akaryakıt dağıtım şirketlerinden gerekli bilgi ve belgeleri talep eden EPDK ilk aşamada haksız kar artışı sağladığı tespit edilen şirketler hakkında inceleme başlattı .
EPDK Başkanı Mustafa Yılmaz da konuyla ilgili bir açıklama yaptı .
Yılmaz , akaryakıt fiyatlarının serbest piyasada belirlendiğini ancak bunun denetim mekanizması olmadığı anlamına gelmediğini söyledi .
Fiyatların belirlenmesinde petrol fiyatları , dövizdeki hareketlilik , vergiler gibi etmenlerin söz konusu olduğunu söyleyen Yılmaz , \ " Eşel mobil sistemi fırsat bilerek tüketicilerin mağdur edilmesine , sektörün zehirlenmesine göz yummayacağız . EPDK olarak ‘kar oyunlarına’ asla izin vermeyiz\ " dedi .
EPDK Başkanı şöyle devam etti : \ " Büyük hacimli bütün dağıtım şirketlerinden gerekli bilgileri istedik ve ilk tespitler doğrultusunda bazı dağıtım şirketleri hakkında hemen inceleme başlattık . Elbette burada incelememizin muhatabı olanlar tüketicilerimizi mağdur eden , sektörümüze zarar veren şirketler olacak . Hem tüketicilerimizi hem de sektörümüzü korumak için kanunla belirlenmiş yetkilerimizi kullanmakta bir an olsun tereddüt etmeyiz . Kâr oyunlarına kalkışan , gizli zam yapan başka şirketler varsa en kısa zamanda onları da tespit edip gereken adımları atacağız . \ "
EŞEL MOBİL SİSTEMİAkaryakıt sektöründe 14 Mayıs 2018 tarihli ve 2018 / 11818 sayılı Bakanlar Kurulu Kararı ile eşel mobil sisteme geçildi .
Sistem doğrultusunda , 17 Mayıs 2018 tarihine ait rafineri çıkış fiyatları esas alınırken , rafineri çıkış fiyatlarındaki değişime göre özel tüketim vergisinde ( ÖTV ) düşüş ya da artış gerçekleşiyor .
FİYATLARIN ARTMAMASI GEREKİYOR Rafineri fiyatlarındaki artışlar , benzinde 15 / 12 / 2020 tarihinden , motorinde ise 27 / 11 / 2020 tarihinden bu yana ÖTV’den karşılanıyor .
Bu nedenle pompa satış fiyatlarında ilgili tarihlerden bu yana herhangi bir artış olmaması gerektiği belirtiliyor .

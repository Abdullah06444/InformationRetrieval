ABD Başkanı Donald Trump , Pfizer ve diğer ilaç şirketlerinin yeni tip Corona virüs ( Covid - 19 ) aşı çalışmalarına ilişkin verileri seçimler sonuçlanana kadar yayınlamamakla suçladı .
Trump , Beyaz Saray'da reçeteli ilaç fiyatlarının düşürülmesi konusunda yaptıkları çalışmalara ilişkin basın toplantısı düzenledi .
Kendilerinin 4 yıl önce göreve geldiklerinde söz verdikleri üzere ilaç fiyatlarının düşürülmesi konusunda büyük adımlar attıklarını belirten Trump , bugün bu konuda iki yeni kural daha getirdiklerini belirtti .
Trump , ilk kuralın ilaç simsarlarını devre dışı bırakarak özellikle ileri yaşlı Amerikalıların kullandığı reçeteli ilaçların fiyatlarının düşürülmesi olduğunu belirtti .
Amerikalıların yıllardır hemen hemen aynı ilaçlara diğer ülkelerden çok daha fazla para ödediğini belirten Trump , bu ilaçların fiyatını da daha aşağı çektiklerini duyurdu .
TRUMP'TAN PFIZER VE DİĞER İLAÇ ŞİRKETLERİNE SUÇLAMATrump , fiyatları düşürmesinden dolayı ilaç firmalarının kendisini çok sevmediğini ve seçim sürecinde kendisine karşı kampanya yürüttüklerini öne sürerek , \ " Büyük ilaç şirketleri , büyük teknoloji şirketleri ve basın benim karşımdaydı . Ancak ben bir şekilde bu seçimleri neredeyse 74 milyon oy ile kazandım . \ " diye konuştu .
Seçimlerden kısa süre sonra Pfizer'ın aşı çalışmalarının başarılı olduğunu açıklamasına tepki gösteren Trump , \ " Pfizer ve diğerleri aşı için bekledi . Ben başkan olmasaydım , 4 yıl daha bu şirketler aşı geliştiremezdi . Pfizer ve diğerleri aşı çalışmalarının sonucu için bekledi , bekledi , bekledi ve seçimlerden birkaç gün sonra açıklama yaptı . \ " eleştirisinde bulundu .
Trump , bu aşıların sonucunun ekim ayında yayınlanabileceğini ancak kendisinin ilaç fiyatlarını düşürmek istemesi nedeniyle firmaların da seçimlere kadar aşı sonuçlarını açıklamadığını öne sürdü .
Demokratları da seçimlerde usulsüzlük yapmakla suçlayan Trump , \ " Böyle sahtekar oyunlar , bizi Amerikan halkı için doğru olanı yapmaktan alıkoyamaz . Her zaman Amerikan halkını ilk sıraya koyacağım . \ " dedi .
Basın toplantısında konuşan ABD Sağlık Bakanı Alex Azar da Trump'ın liderliğinde Covid - 19'a karşı önemli yol kat ettiklerinin altını çizerek , Pfizer ve Biontech'in aşı onayı için ABD Gıda ve İlaç Dairesine ( FDA ) başvurmasının önemli bir gelişme olduğunu belirtti .

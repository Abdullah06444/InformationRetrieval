Türkiye , 2003 yılından bu yana sanayiden finansa , enerjiden ulaşıma , madencilikten perakendeye pek çok alanda 165 milyar dolarlık doğrudan yabancı yatırım çekerken , Hollanda , ABD ve İngiltere toplam yatırımların 3'te birini gerçekleştirdi .
Türkiye , coğrafi konumu ve strateji öneminin yanı sıra uluslararası yatırımcılara uzun vadede sunduğu cazip imkanlarla dünyanın her bölgesinden doğrudan sermaye yatırımı çeken ülke konumunu pekiştirdi .
20'li yıllara kadar milyon dolarlar seviyelerinde gerçekleşen doğrudan yabancı yatırımlar , bu yıldan itibaren hızlı bir artış sürecine girdi .
Türkiye'ye 2003 yılından bu yana dünyanın her bölgesinden 165 milyar dolarlık doğrudan yatırım yapıldı .
Sanayiden finansa , enerjiden ulaşıma , madencilikten perakendeye kadar pek çok alanda yabancı yatırımcı çeken Türkiye , Avrupa ve Orta Doğu pazarlarına yakınlığı ile de yatırımcılar için tercih edilen ülkelerin başında geldi .
Türkiye Cumhuriyet Merkez Bankası ( TCMB ) verilerinden derlenen bilgiye göre yaklaşık 18 yılda yurt dışında yerleşik kişilerin Türkiye'deki doğrudan yatırımları 164,6 milyar dolar düzeyinde gerçekleşti .
2007 yılında 19,1 milyar dolarla tarihin en yüksek doğrudan yabancı yatırımı çekildi .
Türkiye'ye en fazla yatırım Avrupa'dan gelirken , yıllar itibarıyla bu bölgeden gelen yatırımların toplam yatırımlar içindeki payı yüzde 60 ile 87 arasında değişti .
18 yıllık dönemde Avrupa'dan 120,1 milyar dolar , Asya'dan 29 milyar dolar , Amerika'dan 14,3 milyar dolar yatırım geldi .
HOLLANDA YATIRIMDA İLK SIRADATürkiye'nin en büyük yatırım ortağı konumundaki Hollanda , son 18 yılda liman ve lojistik , gayrimenkul ve inşaat , tarım , havacılık , gıda , elektronik , otomotiv yan sanayi , sağlık turizmi gibi alanlarda yatırım yaptı .
Hollanda söz konusu dönemde Türkiye'de 26,2 milyar dolarlık yatırımda bulundu .
Toplam yatırımların yüzde 16'sını tek başına yapan Hollanda , 2004 , 2006 , 2007 , 2014 , 2016 , 2017 , 2018 ve 2019'da Türkiye'ye en fazla yatırım yapan ülke oldu .
Geçen yıl Türkiye'ye 1,2 milyar dolarlık yatırım yapan Hollanda , bu yılın 9 ayında 396 milyon dolarlık yatırım sağladı .
DOĞRUDAN YATIRIMLARIN YÜZDE 15'İ ABD VE İNGİLTERE'DENABD , Hollanda'nın ardından Türkiye'de en fazla yatırım yapan ikinci ülke oldu .
ABD , finans , gıda , teknoloji gibi pek çok alanlarda 18 yıllık dönemde Türkiye'ye 12,9 milyar dolarlık doğrudan yatırım yaptı .
ABD , Türkiye'ye en büyük yatırımını 2007 yılında bankacılık alanında gerçekleştirdi .
2007 yılında Türkiye'ye toplam 4,2 milyar dolarlık yatırım yapan ABD , sonraki yıllarda da yatırımlarını kademeli olarak artırdı .
ABD , 2007 , 2011 , 2015 ve 2020 yıllarında Türkiye'ye en çok yatırım yapan ilk 5 ülke arasında yerini aldı .
Toplam yatırımlar içinde ABD'nin payı yüzde 7,8 oldu .
Türkiye'ye en fazla yatırım yapan 3. ülke İngiltere oldu .
İngiltere , Türkiye'ye 18 yıl boyunca 11,6 milyar dolarlık yatırım yaptı .
İngiltere , 2012 yılında 2 milyar dolarla Türkiye'ye en fazla yatırım yapan ülke oldu .
İngiltere , Türkiye'de en çok altyapı , enerji , gıda , turizm , finans ve telekomünikasyon alanlarında yatırım yaptı .
Son 18 yılda Türkiye'ye en fazla yatırım yapan ilk beş ülke arasında 11 kez yer alan İngiltere'nin , toplam yatırımlar içindeki payı yüzde 7,1 olarak kayıtlara geçti .
ABD ve İngiltere , 18 yılda 24,5 milyar dolarla tüm yatırımların yüzde 15'ini birlikte gerçekleştirdi .
AVUSTURYA ÜÇ YIL ÜST ÜSTE EN ÇOK YATIRIM YAPAN ÜLKE OLDUAvusturya , 2006 yılından itibaren Türkiye'deki yatırımlarını artırarak , 2009 , 2010 ve 2011 yıllarında Türkiye'ye en fazla yatırım yapan ülke konumuna yükseldi .
Yatırımlarını özellikle toptan ve perakende ticaret ve enerji sektörlerinde yoğunlaştıran Avusturya , 2009'da 1 milyar dolar , 2010'da 1,6 milyar dolar ve 2011'de 2,4 milyar dolar yatırım yaptı .
18 yıllık süreçte Türkiye'de toplamda 10,6 milyar dolarlık yatırımla Avusturya , en çok yatırım yapan ülkeler arasında 4. sırada yer aldı .
ALMANYA , TÜRKİYE YATIRIMDA 5. SIRADAEkonomik ve siyasi alanda köklü geçmişi olan Türkiye ve Almanya arasında doğrudan yatırım açısından da son 18 yılda mesafeler alındı .
Otomotiv , sanayi , enerji , petrokimya ve daha birçok alanda yatırım yapan Alman şirketleri , bölgesel merkez olarak Türkiye'yi tercih etti .
Son 18 yılda 10,1 milyar dolarlık yatırım yaparak 5. sırada yer alan Almanya , 2 milyar dolarla 2013 yılında Türkiye'ye en fazla yatırım yapan ülke oldu .
YATIRIMDA ÖNE ÇIKAN ÜLKELERTürkiye'ye en fazla yatırım yapan ilk on ülke arasında Lüksemburg , İspanya , Belçika , Fransa ve Azerbaycan yer alıyor .
Bu ülkeler , bankacılık , sigorta , enerji , otomotiv , petrokimya , gıda gibi pek çok alanda yatırım gerçekleştirdi .
Fransa 2005 , Lüksemburg 2008 ve İspanya 2015 yıllarında Türkiye'ye en fazla yatırım yapan ülke oldu .
İtalya , 9 aylık dönemde 966 milyon dolarla en fazla yatırım yapan ülke konumunda yer aldı .
Bu beş ülkenin 18 yılda Türkiye'deki toplam yatırım büyüklüğü 42,3 milyar dolara ulaştı .
KÖRFEZ ÜLKELERİNİN YATIRIMIKörfez ülkelerinin Türkiye'de sanayiden finansa , perakendeden medyaya kadar birçok alanda yatırımı bulunuyor .
Son 18 yılda Körfez ülkelerinin Türkiye'ye yatırımı 11,4 milyar dolar oldu .
En yüksek yatırımlar 2005 , 2006 ve 2008 yıllarında yapıldı .
Bu yıllarda sırasıyla 1,7 milyar dolar , 1,8 milyar dolar ve 2 milyar dolar yatırım gerçekleştirildi .
Bu ülkeler arasında Türkiye'ye en fazla yatırımı 4,3 milyar dolarla Birleşik Arap Emirlikleri ( BAE ) yaptı .
Körfez ülkeleri arasında Katar 2,7 milyar dolarla sıralamada ikinci olsa da yatırım yapan tüm ülkeler arasında 17. oldu .
Körfez ülkeleri arasında 3. sırada 2 milyar dolarla Suudi Arabistan ve 4. sırada 1,9 milyar dolarla Kuveyt yerini aldı .
SON 5 YILDA GELEN YATIRIM 30 MİLYAR DOLARI AŞTITürkiye'ye son 5 yıllık dönemde gelen doğrudan yabancı yatırım 31,9 milyar dolar oldu .
En fazla yatırımı yapan ülke 5,2 milyar dolarla Hollanda olurken , bu ülkeyi 3,1 milyar dolarla İngiltere , 2,7 milyar dolarla Azerbaycan , 2,2 milyar dolarla İspanya ve 2,1 milyar dolarla ABD takip etti .
Söz konusu dönemde yatırımların yüzde 65'i Avrupa'dan ve yüzde 26'sı Asya'dan geldi .
Körfez ülkelerinden gelen yatırım tutarı 2,2 milyar dolar oldu .
EN FAZLA YATIRIM FİNANS SEKTÖRÜNEYabancı yatırımcılar 18 yıllık dönemde 54,2 milyar dolarlık yatırımla finans ve sigorta sektörüne yaptı .
Enerji sektörüne 18,1 milyar dolar , bilişim ve iletişime 14,4 milyar dolar , toptan ve perakende ticarete 11,1 milyar dolar ve gıda sektörüne 9,3 milyar dolar yatırım yapan yabancı yatırımcılar , madencilik alanında da 3,5 milyar dolarlık yatırım gerçekleştirdi .
Böylece söz konusu dönemde toplam yatırımların yüzde 33'ü finans sektörüne , yüzde 11'i enerji alanına , yüzde 9'u bilişim ve iletişim sektörüne , yüzde 7'si toptan ve perakende ticaret ve yüzde 6'sı gıda sektörüne yapıldı .
VİDEO : 2,5 MİLYON DOLAR YATIRIM ALAN FİKİR - ARŞİV

Geçen yıl elde ettiği konut kira geliri , 2020 yılı için belirlenen 6 bin 600 liralık istisna tutarını aşanların , beyannamelerini ay sonuna kadar vermesi gerekiyor . Vergi iki taksitte ödenebilecek .
İşte ayrıntılar .
Kira geliri elde eden mükellefler için 2020 yılına ait gelir vergisi beyannamelerini verme dönemi devam ediyor .
Gelir İdaresi Başkanlığı verilerine göre , ülkede geçen yıl sonu itibarıyla 2 milyon 56 bin gayrimenkul sermaye iradı mükellefi bulunuyor .
Bu mükelleflerin , 2020 yılında elde edilen kira gelirine ilişkin yıllık gelir vergisi beyannamelerini 31 Mart'a kadar idareye ulaştırması gerekiyor .
Beyannameler , Hazır Beyan Sistemi üzerinden gönderilebilecek .
Sisteme , Başkanlığın internet sitesi \ " www.gib.gov.tr\ " üzerinden 7 gün 24 saat ulaşılabiliyor .
İkametgahın bulunduğu yerdeki vergi dairesine kağıt ortamında beyanname verilebilecek .
Mali müşavirler üzerinden de e - Beyanname Sistemi'nden kira geliri beyan edilebilecek .
İKİ TAKSİTTE ÖDENECEK2020 yılında elde edilen kira gelirine ilişkin verilecek yıllık gelir vergisi beyannameleri üzerinden hesaplanan gelir vergisi , bu yılın mart ve temmuz aylarında iki eşit taksitte ödenecek .
Birinci taksitin , damga vergisiyle birlikte 31 Mart'a , ikinci taksitin ise 31 Temmuz'un resmi tatile rastlaması nedeniyle 2 Ağustos'a kadar ödenmesi gerekiyor .
Vergi , anlaşmalı bankalar ve tüm vergi dairelerinden ödenebiliyor .
Ödenecek gelir vergisi , İnteraktif Vergi Dairesinin \ " Hesaplamalar\ " bölümünden yararlanılarak öğrenilebiliyor .
Kira gelirleri için hangi mükelleflerin beyanname vereceği de belirlendi .
Buna göre , beyana tabi geliri sadece gayrimenkul sermaye iradından ibaret mükelleflerden , bir takvim yılı içinde elde ettiği konut kira geliri 2020 yılı için belirlenen istisna tutarı olan 6 bin 600 lirayı aşanlar beyanname verecek .
Konut kira geliri elde eden kişilerin , yıllık olarak tespit edilen istisna tutarının altında kira geliri çıkması halinde , bu gelirleri için beyanname vermesine gerek bulunmuyor .
İşyeri kira gelirleri üzerinden vergi kesintisi yapılanlardan , kira gelirlerinin brüt tutarı beyanname verme sınırını ( 2020 yılı için 49 bin lira ) aşanların da beyanname vermesi gerekiyor .
Bir takvim yılı içinde mal ve hakların kiralanmasından elde edilen gelirlerden kesinti ve istisna uygulamasına konu olmayan ve tutarı 2020 için 2 bin 600 liralık beyanname verme sınırını aşanlar da yıllık beyanname verecekler arasında yer alıyor .
İstisna tutarının üzerinde konut kira geliri elde edilmesi halinde , yıllık beyanname ile beyan edilen kira gelirinden istisna tutarının düşülmesi gerekiyor .
Konut ve işyeri gelirinin birlikte elde edilip beyanı halinde , istisna sadece konut kira gelirine uygulanacak .
Bir konuta birden fazla kişinin ortak olması halinde , elde edilen kira gelirinin vergilendirilmesinde her bir ortak için 6 bin 600 liralık istisna ayrı ayrı uygulanacak .
İstisna , bir mükellefin birden fazla konuttan kira geliri elde etmesi halinde , kira gelirlerinin toplamına bir defa uygulanacak .
Konutlardan elde edilen kira gelirleri süresinde beyan edilmez ya da eksik beyan edilirse , 2020 yılı için belirlenen 6 bin 600 liralık istisnadan yararlanılamayacak .
İdarece herhangi bir tespitte bulunulmadan düzeltme yapılması halinde , söz konusu istisnadan yararlanılması mümkün olacak .

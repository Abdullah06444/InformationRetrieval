BIST 100 endeksi yeni haftaya Türkiye Cumhuriyet Merkez Bankası ( TCMB ) başkanlığında yaşanan değişimin dolar / TL kurunda yaşanan dalgalanmanın etkisiyle sert düşüşle başladı .
Endekste açılışın ardından iki kez devre kesici uygulandı .
Borsa İstanbul , ikinci kez devre kesici uygulamasının ardından yaptığı açıklamada , işlemlerin sürekli izlendiği uyarısında bulundu .
Borsa , yeni haftaya Türkiye Cumhuriyet Merkez Bankası ( TCMB ) başkanlığında yaşanan değişiklik kararının ardından sert düşüşle girdi .
İLGİLİ HABER : Borsada devre kesici nedir , nasıl çalışır ?
BIST 100 endeksi güne yüzde 6,65 düşüşle 1.427 puandan başladı .
Açılışta bankacılık endeksi yüzde 8'i aşan düşüş kaydetti .
Düşüşün yüzde 5'i aşmasıyla işlemler geçici olarak durduruldu .
Borsa İstanbul'dan yapılan açıklamada , \ " Endekse Bağlı Devre Kesici Sistemi Devreye girmiştir . Pay Piyasası'ndaki tüm sıralarda , VİOP'ta işlem gören pay ve pay endekslerine dayalı sözleşmelerde işlemler geçici olarak durdurulmuştur\ " ifadeleri kullanıldı .
Endekste işlemlere aranın ardından tekrar başlandı .
Fakat düşüşün yüzde 7 olmasıyla ikinci devre kesici sistemi devreye girdi .
Borsadan yapılan açıklamada , \ " Saat 10:38:20 itibarıyla Endekse Bağlı Devre Kesici Sistemi Devreye girmiştir . Pay Piyasası'nda tek fiyat işlem yöntemi uygulanan paylarda saat 10:58:20'de tek fiyat emir toplama yapılacak ve 11:08:20'dan itibaren seans kaldığı yerden devam edecektir\ " denildi .
İkinci kez verilen yarım saatlik aranın ardından İşlemler 11:08'de yeniden başladı .
Üçüncü başlangıcın ardından BIST 100'de kayıplar yüzde 9'un üzerine çıktı .
Endeks , günün ikinci yarısında yüzde 9,82 değer kaybederek 1.378 puana indi .
BORSA İSTANBUL'DAN YATIRIM KURULUŞLARI VE YATIRIMCILARA UYARIBorsa İstanbul AŞ , yatırım kuruluşları ve yatırımcıların mevzuata uyum konusunda gerekli hassasiyeti göstermesi uyarısında bulunarak , \ " Aksi durumda , usulsüz açığa satış işlemleri başta olmak üzere Sermaye Piyasası Kurulu ve Borsamız düzenlemelerine uygun olmayan işlemlere karşı gerekli her türlü tedbirin alınacağı , inceleme ve denetim faaliyetlerinin titizlikle icra edileceği hususları kamuoyuna saygıyla duyurulur\ " açıklamasını yaptı .
Uzmanlar , Türkiye Cumhuriyet Merkez Bankası ( TCMB ) Başkanlığı'nda yapılan değişiklik sonrası piyasalarda oynaklığın arttığını belirterek , yatırımcıların sakin olması gerektiğini ve fiyatların kısa sürede yeni denge seviyesini bulacağını bildirdi .
Küresel piyasalarda yeni tip corona virüs ( Covid - 19 ) salgınına ilişkin gelişmeler , tahvil piyasasının seyri , ABD Merkez Bankası ( Fed ) Başkanı Jerome Powell'ın yapacağı konuşmalar ve yarından itibaren yoğunlaşacak veri takviminin izleneceğini aktaran uzmanlar , yurt içinde ise ekonomi yönetiminin açıklamaları ve siyasi gelişmelerin takip edileceğini söyledi .
Bu hafta Cumhurbaşkanı Erdoğan'ın AK Parti'nin 7. Olağan Büyük Kongresi'nde yapacağı açıklamalar ile Hazine ve Maliye Bakanı Lütfi Elvan'ın Ekonomi Reform Paketi'ne ilişkin paylaşacağı eylem programı da yatırımcıların odağında olacak .

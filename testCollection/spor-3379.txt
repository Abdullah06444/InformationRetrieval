SON DAKİKA : PFDK , Galatasaray Teknik Direktörü Fatih Terim ile yardımcısı Ümit Davala'ya 2'şer maç men cezası verdi .
Son dakika haberi !
TFF'den yapılan açıklamaya göre PFDK , Süper Lig'in 31. haftasındaki Çaykur Rizespor maçından sonra \ " hakaret\ " gerekçesiyle sevk edilen Terim ile Davala hakkında karara vardı .
İki isime 3'er resmi müsabakada soyunma odasına ve yedek kulübesine giriş yasağı ile 19 bin 500'er lira para cezası veren kurul , olayın oluş şeklini de dikkate alarak fiilin haksız tahrik sonucu işlendiği gerekçesiyle 3'te 1 oranında indirime gitti .
PFDK , son karar olarak Terim ve Davala'ya 2'şer maç men ve 13'er bin lira ceza verilmesine hükmetti .
Fatih Terim ve Ümit Davala , Tahkim Kurulundan indirim çıkmaması durumunda Süper Lig'in 32. haftasındaki Atakaş Hatayspor ile 34. haftadaki Fatih Karagümrük müsabakalarında takımın başında yer alamayacak .

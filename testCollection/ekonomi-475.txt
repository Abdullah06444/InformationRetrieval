Türkiye'de en çok tüketilen balık olan hamsiyi korumak için 10 günlük bir av yasağı kararı alındı ancak benzer bir tehlikenin istavrit de bulunuyor .
Denizlerimizdeki istavritlerin boyunun şu an uygun koşullarda olmadığını söyleyen Su Ürünleri Kooperatifleri Merkez Birliği Yönetim Kurulu Başkanı Ramazan Özkaya , ntv . com . tr'ye yaptığı açıklamada , \ " Hamsi 5-6 ayda büyüyorsa istavrit bu büyümeyi 4-5 yılda gerçekleştiriyor ' ' dedi . Öte yandan Özkaya , hamsi avı yasağının sezonun sonuna kadar genişletilmesini isteyerek , \ "
Hamsinin kendini toplamaya ihtiyacı var .
Bu sene 30 liraya yediğimiz hamsiyi sezon kapanması halinde seneye bol miktarda 8-10 liralara tüketebiliriz ' ' ifadelerini kullandı .
Tuğba Öztürk / ntv . com . trTarım ve Orman Bakanlığı , İstanbul Boğazı ve Karadeniz'in büyük bir bölümünde avlanan hamsilerin yasal avlanabilir boy uzunluğunun altında kalması nedeniyle ticari amaçlı hamsi avını 10 günlüğüne durdurmuştu .
Karardan bu yana 6 gün geçti .
Yasak , 18 Ocak 00.00'da sona erecek .
Hamsilerde gelişme görülmemesi halinde 10'ar günlük periyodlarla 20 gün daha hamsi avcılığı durdurulabilecek .
Peki hamsi avındaki ilk 10 günlük yasak duruma fayda edecek mi ?
Yeni bir yasak gelir mi ?
Hamsiden başka tehlike altında olan başka türler var mı ?
Su Ürünleri Kooperatifleri Merkez Birliği Yönetim Kurulu Başkanı Ramazan Özkaya , ntv . com . tr'ye özel açıklamalarda bulundu .
İKİNCİ 10 GÜNLÜK YASAK YOLDAUygulanan 10 günlük hamsi avı yasağında balığın istenilen boyuta gelmeyeceğini söyleyen Ramazan Özkaya , yasak süresinin yaklaşık 1 ayı tamamlayacağını tahmin ettiğini belirtti .
Özkaya , ' ' 10 günlük yasak süresinde hamsinin yasal avlanma boyutu olan 9 cm'ye ulaşması bekleniyor .
Bu hesaplamaya bakarsak ay sonunda hamsilerin 15 cm olması gerekiyor ki bu kadar hızlı büyüme hiç kolay değil .
İkinci 10 günlük yasağın gelme ihtimali şu koşullarda oldukça yüksek bir ihtimal ' ' dedi .
Hamsi neslinin tükenme tehlikesi ile karşı karşıya kaldığını belirten bazı uzmanlar ve balıkçılar hamsi popülasyonunun geleceği açısından 10 günlük yasak süresinin uzatılmasını istiyor .
' ' HAMSİNİN TOPARLANMAYA İHTİYACI VAR ' ' Özkaya , Türkiye'de tüketilen balığın çoğunluğunun hamsi olduğunu hatırlatarak , ' ' Hamsinin kendini toplamaya ihtiyacı var .
Alınan 10 günlük yasaklar yerine bu sezon hamsi avını tamamen kapatırsak hamsi kendini daha güzel toplayacaktır .
Bu sene 30 liraya yediğimiz hamsiyi sezon kapanması halinde seneye bol miktarda 8-10 liralara tüketebiliriz ' ' ifadelerini kullandı .
Öte yandan Türkiye’de 9 santimetrenin altında avlanması yasak olan hamsinin Karadeniz’e komşu kuzey ülkelerinde ise 7 santimetreye kadar avlanması tepki çekiyor .
Alınan yasaklarla hamsiyi kendi sularımızda koruduğumuzu belirten Özkaya , ' ' Koruduğumuz hamsiler yarın öbür gün Gürcistan'a giderse orada avlanacaklar .
Bizim hamsiyi burada koruduğumuz gibi Gürcistan'da da korumamız lazım ' ' uyarısında bulundu .
' ' ESAS SIKINTI İSTAVRİTTE ' ' Denizlerdeki balık popülasyonunu korumak için alınabilecek bir başka bir önlemin de avcılığa kota getirilmesi olduğunu söyleyen Özkaya , şu an denizlerdeki avcılığa kota getirilmesi için bütün koşulların oluştuğunu belirtti .
İstanbul Boğazı ve Karadeniz'de ticari amaçlı hamsi avının 10 gün süreyle yasaklandığını duyurulmuş ancak bu kararın içinde başka balık türü yer almamıştı .
Yasaklanan hamsinin yerini özellikle Karadeniz'de istavrit ve barbun balığı alırken , Özkaya istavrite yönelik de bir uyarıda bulundu .
Özkaya , ' ' Balık stoklarında çökme var .
Her geçen sene balıklarımız azalıyor ve balık boylarımız küçülüyorsa bu duruma bir kota koymalıyız .
Bu durumun en güzel örneği de istavrit ' ' dedi .
Hamsi stoklarındaki azalışın alınan av yasağıyla durdurulduğu belirten Özkaya , hamsi gibi istavritin de tehlike olduğunu belirtti .
13 SANTİMETRENİN ALTI KESİNLİKLE AVLANMAMALIÖzkaya , ' ' Denizlerimizdeki istavritlerin boyu da şu an uygun koşullarda değil .
Hatta istavritin durumu hamsiden daha da kötü .
Hamsi 5-6 ayda büyüyorsa istavrit bu büyümeyi 4-5 yılda gerçekleştiriyor ' ' dedi .
İstavritin geç büyüyen bir balık olduğunun altını bir kez daha çizen Özkaya , bu konunun özellikle dikkate alınması gerektiğini ve 13 cm'nin altında olan istavritin kesinlikle avlanmaması gerektiğini söyledi .
Özkaya , istavritin bu yasaklara katılmaması halinde , aldığımız bu 10 günlük yasakların bile fayda etmeyeceğini söyledi .
' ' FİYAT İSTİKRARI DA SAĞLANMALI ' ' Balık fiyatları konusunda da açıklama yapan Özkaya , ' ' Fiyat istikrarı sağlayacak kararlar almalıyız .
Bugün 15 liraya aldığınız hamsiyi yarın 30 liraya alabiliyorsunuz .
Bu durum tüketicide şok etkisi yaratıyor ' ' ifadelerini sözlerine ekledi .
TARTIŞMALI ' YUNUS AVI ' AÇIKLAMASIKaradeniz ve Ege Denizi'nde av yasağı nedeniyle sayıları giderek artan ve yetişkini günde 70 kilo hamsi yiyen yunusların avlanması önerisi kamuoyunda oldukça tepki çekmişti .
Dünyanın koruduğu balıkları bizim avlamamızın asla mümkün olmadığunu vurgulayan Özkaya , ' ' Yunuslar balıkçılara zarar veriyor mu , veriyor .
Ama siz denizde balık bırakmazsanız , yunuslar tabii kıyılara gelerek zarar verir .
Bilinçli avlama yaparsanız bu durum gerçekleşmez ' ' dedi .
VİDEO : HAMSİ FİYATLARI NEDEN DÜŞMÜYOR ?
( ARŞİV )

Dolar - euro kaç TL ?
Dolar kuru en son ne kadar oldu ?
Bankalararası piyasada döviz kurlarında son durum .
Dünyayı saran corona virüsün etkilerine ilişkin belirsizlik nedeniyle döviz piyasalarında sert hareketler görülüyor .
Haftaya yükselişle başlayan dolar / TL gün içinde 6,40'ın üzerini gördü .
Kur 6,41 civarında hareket ediyor .
Euro / TL de 7,12 seviyesinde işlem görüyor .
Küresel piyasalarda devam eden corono virüs ( Covid - 19 ) salgını sebebiyle ABD Merkez Bankası ( Fed ) , dün akşam 17-18 Mart'taki Açık Piyasa Komitesi toplantısı öncesi ikinci kez sürpriz faiz indirdi .
Fed , politika faizini yüzde 1,00-1,25 aralığından yüzde 0-0,25 aralığına çekerken , aynı zamanda 700 milyar dolarlık parasal genişleme yapacağını duyurdu .
Dün gece yapılan açıklama ile de birçok gelişmiş ülke merkez bankası , küresel ölçekte dolar likiditesi sağlanmasını güvence altına almak için swap hattını genişletme kararı aldı .
Euro / dolar paritesi 1,12 seviyesinde hareket ediyor .
Analistler , bugün yut içinde ve yurt dışında veri gündeminin zayıf olduğunu , küresel ölçükte corona virüs salgınına ilişkin haber akışının piyasaların odağında olacağını belirterek , teknik açıdan dolar / TL'de 6,35'in direnç , 6,25'in destek konumunda takip edileceğini kaydetti .
FED'DEN FAİZ İNDİRİMİ ABD Merkez Bankası ( Fed ) , yeni tip corona virüs ( Covid - 19 ) salgınının ekonomik etkisini hafifletmek için 17-18 Mart’taki Açık Piyasa Komitesi ( FOMC ) toplantısı öncesi ikinci kez faiz indirdi ve politika faizini yüzde 0-0,25 aralığına çekti .
Fed'den yapılan açıklamada , corona virüs salgınının ABD de dahil olmak üzere birçok ülkede topluma zarar verdiği , ekonomik faaliyetlerde aksamalara neden olduğuna ve küresel finansal koşulları önemli ölçüde etkilediğine işaret edildi .
MERKEZ BANKALARINDAN SWAP HAMLESİ Avrupa Merkez Bankası ( ECB ) , ABD Merkez Bankası ( Fed ) , Kanada ( BOC ) , İngiltere ( BOE ) , Japonya ( BOJ ) ve İsviçre ( SNB ) merkez bankaları , küresel ölçekte dolar likiditesi sağlanmasını güvence altına almak için swap hattını genişletme kararı aldı .
Merkez bankalarının bu swap hamlesinin , son haftalarda yeni tip corona virüs ( Covid - 19 ) salgını endişeleriyle yükselen ABD dolarına erişmek için bankalar ve şirketler tarafından yapılan masrafları düşürmesi bekleniyor . \ " FED'İN İKİNCİ FAİZ İNDİRİMİ NE ANLAMA GELİYOR\ "

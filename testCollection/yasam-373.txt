Yeşilçam'ın efsane ismi Selma Güneri'nin meme kanserine yakalandığı öğrenildi .
Selma Güneri'ye , dört ay önce meme kanseri teşhisi konulduğu öne sürüldü . \nSabah'ın haberine göre büyük moral bozukluğu yaşayan 66 yaşındaki sanatçının yanına ilk koşan ise yıllar önce boşandığı , oğlunun da babası olan Yusuf Sezgin oldu .
Yusuf Sezgin , eski eşiyle yakından ilgileniyor , onu yalnız bırakmıyor .
Kanser haberini alan Selma Güneri , 42 yaşındaki oğlu Umut'un bir an evvel evlenmesini istedi .
Umut Güneri de geçtiğimiz günlerde evlenip annesinin dileğini yerine getirdi . \nSELMA GÜNERİ KİMDİR ? \nEski ses sanatçısı Lütfi Güneri’nin kızı Selma Güneri , 1948 yılında İstanbul’da dünyaya geldi .
Çocukluk yılları Amerika’da geçen Selma Güneri , ilkokulu Amerika’da okudu , daha sonra İstanbul’a dönerek Şişli Koleji ve Kandilli Kız Lisesi’nde eğitim aldı ancak Kandilli Lisesi’ni yarıda bıraktı .
1966 senesinde Yusuf Sezgin'le evlenen Güneri'nin bu evliliğinden Umut Sezgin isminde bir oğlu bulunuyor .
Çift 1979 senesinde boşandı .
Selma Güneri daha sonra 1990 yılında Asım Ekren ile evlendi , 1992 yılında boşandı .
Aynı yıl tekrar Asım Ekren'le evlendi , ancak 1994 yılında yine boşandı .

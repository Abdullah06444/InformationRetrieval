Uygurlara yapılan insan hakları ihlalleri nedeniyle Sincan'da yetiştirilen pamuğu satın almayı bıraktıklarını açıklayan dünyaca ünlü markalar sosyal medyada saldırı altında .
Çinli tüketiciler Sincan'daki insan hakları ihlallerini gündeme getiren HM , Nike ve Adidas'a boykot kararı aldı .
Sincan'da Müslüman Uygurlara yönelik insan hakları ihlalleri iddialarından dolayı endişeli olduklarını bildiren Nike ve HM , Çin'de büyük tepkiyle karşılaştı .
Birçok Çinli sosyal medyada iki şirketin boykot edilmesi çağrısı yaparken bazı e - ticaret siteleri de HM'in ürünlerini platformlarından kaldırdı .
İki şirket , yaptıkları açıklamada Uygurların Sincan'da pamuk toplamaya zorlandığı yönündeki haberlerden endişe duyduklarını ve bölgeden hammadde almaya son vereceklerini duyurmuştu .
Bilgisayar korsanları , Burberry , Adidas , Nike ve New Balance gibi ünlü markaların da tıpkı HM gibi Sincan'da yetiştirilen pamuğu satın almayı bırakacağını açıklamasının ardından söz konusu firmaları hedef aldı .
Çin Komünist Partisi'ne bağlı Komünist Gençlik Birliği , sosyal medya platformu Weibo'da iki şirkete ateş püskürerek \ " Sincan pamuğunu boykot etmek için söylenti yayarken bir yandan da Çin'de para kazanmak mı istiyorlar ? Rüyalarında görürler\ " ifadelerini kullandı . \ " Sincan pamuğunu destekliyorum\ " etiketi , Weibo'da yaklaşık 2,2 milyon görüntülemeyle trend topic oldu .
Avrupa Birliği , pazartesi günü 30 yıl aradan sonra Çin'e yaptırım kararı almıştı .
Birlik , Sincan'daki ihlallerle suçlanan 4 üst düzey Çinli yetkili hakkında yaptırım kararı alındığını duyurmuştu .

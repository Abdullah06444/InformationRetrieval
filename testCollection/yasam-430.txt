Yükselen burç , doğduğunuz andan itibaren etkilidir ama olgunluk yaşı dediğimiz doğum haritanızda Satürn’ün Satürn ile kavuştuğu andan ( bu kişiden kişiye değişen 28-30 yaş aralığıdır ) itibaren hayata daha fazla katılmaya başlarsınız .
Sizlere , astrolojide batı , doğu , kuzey , güney , Hint , Çin fark etmeden en önemli noktamız olan " Yükselen Burç’tan " bahsetmek istiyorum .
Yükselen Burç nedir ?
Doğduğunuz anda doğum yerinizin doğusunda , ya da başka bir şekilde söylemek gerekirse , güneşin doğuş istikametinde ya da yine başka bir ifade ile , biri tam doğarken başınızı doğuya çevirdiğinizde ufukta yükselen takım yıldıza yükselen burç deriz .
Dünyanın ve burçlar kuşağının arasındaki ilişkinin dakikalar içindeki hareketi sebebi ile yükselen burç değişken bir değerdir .
Bu sebeple sağlıklı astrolojik gözlemlerde doğum tarihinizden sonra önemli olan doğum saatinizin kaç olduğudur .
Bunun için ancak ( + , - ) 4 dakika tolerans tanınabilir .
Hareketlerin uzay ölçeğindeki boyutuna bakarsak ufak bir hatırlatma yapalım .
Güneş bile , çevresinde döndüğü galaktik merkezin etrafında hızla hareket etmektedir .
Bir çocuk doğumu esnasında , doğumun gerçekleştiği an içinde yaşanan dakikalar boyunca hem güneş bulunduğu yerde , dünya hem kendi çevresinde hem güneş çevresinde yer değiştirir .
Hareket ve sonuçlardaki değişimler kaçınılmazdır .
Tüm bu hareket dakika dakika yükselen burcun derecesini değiştirir . \nDünyada Psikiyatr Carl Gustav Jung ve Dane Rudhyar’ın öncülük ettiği psikolojik tabanlı astroloji ekolünde , yükselen burç ; insanın evren içindeki ifadesini anlatması açısından çok önemlidir .
Martin Schulman’ın söylediği gibi ; karma ve reenkarnasyondan da çıkış noktamız ve hayat amacımızdır .
Öyle ki , asıl doğum dediğimiz anne kordonu ile çocuğun ayrıldığı andır ve o anki yükselen burç derecesi önemlidir .
Batı ve gerçek anlamda astrolojiyi iyi kullanan Asya ülkelerinde çok bilinmekle beraber , hala ülkemizde astrologların yeterince bilgi sahibi olmaması sebebi ile falcılık gözü ile bakılan astrolojinin , en özel noktalarından biridir .
Psikolojik tabanlı devinimlerimizde , astrolojik eş zamanlılıklar ile doğru orantılı çalışır .
Bir insan doğduğunda kendine ait özel noktası olan yükselen burcu , ay burcu , güneş burcu ve diğer gezegenlerin yerleşimi ile oluşan bir gökyüzü tablosu mevcuttur .
Bu gökyüzü tablosuna horoskop deriz .
Horoskop doğduğunuz anın göksel bir haritasıdır , fotoğrafıdır .
Şöyle düşünün .
Bir gün içinde sizinle aynı güneş derecesinde binlerce insan doğar .
Sizin de doğduğunuz bir kaç saat aralığında da yüzlerce insan doğar , ama yükselen burcunuz sizin doğduğunuz an ve doğum yerinize ait bir derecedir .
Size özeldir .
İkiziniz ile aynı ameliyathanede doğsanız bile aynı batından çıkmış olmanıza rağmen sayısız değişken nedeni ile yükselen burcunuz değişebilir .
Ruhsal ana kimliğinizi ve ana kişiliğinizi gösteren şey , yükselen burcunuzdur .
Yükselen burç , doğduğunuz andan itibaren etkilidir ama olgunluk yaşı dediğimiz doğum haritanızda Satürn’ün Satürn ile kavuştuğu andan ( bu kişiden kişiye değişen 28-30 yaş aralığıdır ) itibaren hayata daha fazla katılmaya başlarsınız .
Karakterinizdeki farklılık ve seçimleriniz iyiden iyiye görünür hale gelir .
Bu döngü 28 yıl civarı sürer .
Ortalama ile 56-60 yaş arasında ise kişiliğinizdeki baskın bazı nitelikler kısmen azalmaya başlar .
Siz yükselen burcunuz ile beraber duygusallaşmaya başlayan karakteriniz ile birlikte başta güneş burcunuz ve sonrada yükselen burcunuzun etkisini göstermeye devam edersiniz .
60 yaştan sonra , 74 yaşına kadar , yaşlılık öncesi dediğimiz geçiş döneminde kişiden kişiye değişmek ile beraber güneş burcunuz yükselen burcunuza göre daha güçlenir .
74 yaştan ölümünüze kadar olan dönemde de çocukluğunuzda sizi etkileyen ( 0-7 yaş arasında ) ay burcunuzun etkisi daha da baskınlaşmaya başlar .
Yaşlı insanların çocuksu ve duygusal olmasının ana sebebi budur .
84 yaştan itibaren ay burcu daha da güçlenir .
Yaşlılık iyiden iyiye kendini hissettirir .
Psikolojik gelişimimiz , döngülerimiz ile astrolojik eş zamanlılıklar tablosu0 7 yaş / Bebeklik dönemi .
Ana etkileyen yapı ; Ay / Anneden gelen otonom davranışlar , anne çocuk ilişkisi .
7-14 yaş / Öz burcun , güneş burcunun kuvvetlenmeye başlaması / Güneşin etkisi .
14 yaş / İlk Satürn karşıtlığı / Doğum haritasındaki Satürn ile göksel Satürn’ün gökyüzündeki ilk karşıt hareketi / Kişinin kendini topluma sosyal olarak ifade etme çabaları / Cinsel olgunluğa giriş / Ergenlik bunalımları / Yükselen burcun etkisinin baskın görülmeye başlaması .
21 yaş / Güneş burcunun tüm hayatı kapsaması .
Yükselen burcun hareket ve davranışları kontrol etmesi / Kişilik öz burç ile harekete geçerken , dış dünyaya gösterdiğimiz kabuğumuzun yükselen burç tarafından şekillendirilmesi / Burada psikolojik tabanlı astrolojide çok önemli olan ilk büyük Satürn trinesi görülür / 21 - 23 yaş / Üniversitenin bittiği , kişiliğin gençlik dediğimiz dönemde kendini gösterdiği , hayata mesleğe , sosyal ilişkilere ve yeni deneyimlere atıldığı dönemdir .
28 yaş / Kişiden kişiye değişmek ile beraber , 28-30 yaş arasında kendini gösterir .
Satürn Satürn kavuşumu ile beraber kişiliğin kariyer edinmesi , evlilik döngüsüne girmesi , aile kurması ve öz burç özelliklerinin kişilikte azalarak yükselen burcun , yani hayatta gösterdiği imajının , dış göstergelerin hakim olduğu bir döneme girmesi ile temsil edilir .
Ortalama 30 yıl süren bu dönem , seçimlerimizi , çocuklarımızı , ailemizi ve ürettiğimiz değerleri temsil eder .
Tabii süre gelen zaman içinde , Satürn geçişleri , 35 yaş , ilk Uranüs Uranüs karşıtlığı 40-42 orta yaş bunalımları , küçük Satürn döngüsü 55 yaş andropoz ve menopoz .
Bunlar da psikolojik tabanlı astrolojideki eş zamanlılıklardır .
Bu sebeple 30 yaş ve üstü olan bireyler , aylık ve günlük burç yorumlarında öz burçları ile beraber yükselen burçlarını da çok dikkatli okumalıdırlar .
40 yaştan sonra yükselen burç etkisinin % 70’e - 30 öz burca göre daha baskın olduğunu bilmelidirler .
Tabii ki güneşin progress hareketleri , ilerletilmiş horoskoplardaki değişimler , düğüm ve tutulma hareketleri ile beraber her insanda bu süreç çok daha farklı işleyebilir .
Bu bilgiler genel ortalama içindir .
Kişinin haritasındaki açısal değişimler , farklı konumlanmalar , elbette ikiz kardeşler arasında nasıl farklı tabiatlar yaratıyorsa , insanlar arasında hem kişilikte hem de onun işleyiş şeklinde değişim yaratacaktır .

SON DAKİKA HABERİ : Türkiye İstatistik Kurumu aralık ayı enflasyon rakamlarını açıkladı .
Enflasyon TÜFE'de aylık bazda yüzde 0,40 düştü , 2018 enflasyonu yüzde 20,30 oldu .
Aralık ayının zam şampiyonu yüzde 37'ye yakın artışla patlıcan olarak belirlendi .
Türkiye İstatistik Kurumu ( TÜİK ) , 2018 aralık ayı ve yılın tamamına ilişkin enflasyon rakamlarını açıkladı .
Enflasyon TÜFE'de aralık ayında yüzde 0,40 düşerken , yurtiçi ÜFE yüzde 2,22 geriledi .
2018'in tamamında TÜFE yüzde 20,30 olarak gerçekleşti .
ARALIKTA EN ÇOK ARTIŞ GIDADAAylık en yüksek artış yüzde 1,08 ile gıda ve alkolsüz içecekler grubunda olduTÜFE'de ana harcama grupları itibariyle aralık ayında endekste yer alan gruplardan , çeşitli mal ve hizmetlerde yüzde 0,78 , sağlıkta yüzde 0,62 , lokanta ve otellerde yüzde 0,31 ve alkollü içecekler ve tütünde yüzde 0,16 artış gerçekleşti .
EN BÜYÜK DÜŞÜŞ GİYİM - AYAKKABIDAAylık en fazla düşüş gösteren grup yüzde 4,08 ile giyim ve ayakkabı oldu .
Ulaştırmada yüzde 2,56 , eğlence ve kültürde yüzde 0,25 , haberleşmede yüzde 0,11 ve konutta yüzde 0,06 düşüş gerçekleşti .
YILLIK BAZDA ARTIŞ LİDERİ EV EŞYASI Yıllık bazda TÜFE'de en fazla artış yüzde 31,36 ile ev eşyası grubunda gerçekleşti .
Çeşitli mal ve hizmetler yüzde 28,80 , gıda ve alkolsüz içecekler yüzde 25,11 , konut yüzde 23,73 ve eğlence ve kültür yüzde 20,86 ile artışın yüksek olduğu diğer ana harcama grupları oldu .
ZAM ŞAMPİYONU PATLICANAralık ayının zam şampiyonu yüzde 36,82 ile patlıcan oldu .
Onu yüzde 32,97 ile salatalık , yüzde 29,38 ile kabak izledi .
Aralıkta fiyatı en çok artan diğer ürünler arasında yüzde 26,67 ile sivri biber , yüzde 20,88 ile yeşil soğan , yüzde 16,40 ile kuru soğan , yüzde 13,21 ile hijyenik ped , yüzde 9,36 ile patates , yüzde 7,60 ile hazır çorba , yüzde 6,57 ile kraker yer aldı .
EN ÇOK PORTAKAL UCUZLADIGeçen ay en fazla fiyat düşüşü ise yüzde 17,64 ile portakalda gerçekleşti .
Bunu yüzde 12,80 ile domates , yüzde 12,24 ile etek , yüzde 10,66 ile kadın kazağı , yüzde 9,26 ile kadın gömleği , yüzde 8,91 ile LPG dolum ücreti , yüzde 7,25 ile benzin , yüzde 6,96 ile çocuk spor kazağı izledi .
VİDEO : 2018 YILI ENFLASYON ORANI BELLİ OLDU ( MEMUR ZAMMI NE KADAR OLDU ? )

Oyuncu Elit İşcan’a yönelik cinsel saldırıda bulunarak hakaret ve küfür ettiği gerekçesiyle 17 yıl 4 aya kadar hapsi istenen oyuncu Efecan Şenolsun’un yargılandığı davada mütalaa çıktı .
Savcı , Şenolsun’un ‘alenen hakaret’ suçuna ilişkin delil elde edilemediğinden beraatini isterken , ‘cinsel saldırı’ suçundan ise 10 yıla kadar hapisle cezalandırılması talep etti .
Yaşamayanlar isimli dizinin setinde oyuncusu Elit İşcan’a ( 26 ) yönelik cinsel tacizde bulunduğu iddia edilen rol arkadaşı Efecan Şenolsun’un ( 28 ) " cinsel saldırı " ve " alenen hakaret " suçlarından 17 yıl 4 aya kadar hapis istemiyle yargılanmasına devam edildi .
Anadolu 19. Asliye Ceza Mahkemesi’nde görülen duruşmaya , tutuksuz sanık Efecan Şenolsun ile müşteki Elit İşcan katılırken , taraf avukatları da salonda hazır bulundu .
" MÜVEKKİLİN SOSYAL HAYATI OLUMSUZ ETKİLENİYOR "
Duruşmada söz alan sanık avukatı Yağız Nail Gönenli , " Müvekkil hakkında sosyal medyada sürekli linç mahiyetinde ifadeler kullanılmaktadır . Dosya sürüncemede kalmıştır . Dosyanın halen derdest olması müvekkilin sosyal hayatını olumsuz etkilemektedir " diyerek müvekkilinin beraatini istedi .
" 3 YILDIR BU YARGILAMA İLE YÜZ YÜZEYİM "
Sanık Efecan Şenolsun , " Yaklaşık 3 yıldır bu yargılama ile yüz yüzeyim . Bundan dolayı yaşadığım mağduriyeti daha önce de izah etmiştim . Suçlamaları kabul etmiyorum " dedi .
SAVCI MÜTALAASINI AÇIKLADIDuruşmada mütalaasını açıklayan Cumhuriyet Savcısı , müşteki ile sanığın 7 Haziran 2018 tarihinde aynı dizi setinde beraber çalıştıklarını , olay günü Elit İşcan’ın karavanda bulunduğu sırada sanığın geldiğini , bu sırada yanlarında başka şahısların da olduğunu , aralarında bir sürtüşme yaşandığını kaydetti .
Mütalaada İşcan’ın dışarı çıkması üzerine sanığın peşinden gidip yanına yaklaşıp öpmeye çalıştığı , bir süre sonra yeniden müştekinin yanına gelen sanığın müştekiye sarıldığı anlatıldı . ‘CİNSEL SALDIRI’DAN 10 YILA KADAR HAPSİ İSTENDİSanığın müştekiye küfür ederek hakarette bulunduğu iddiasına ilişkin herhangi bir delil elde edilemediğinin belirtildiği mütalaada , tanıkların hiçbirinin bu iddiayı doğrulamadığı , bu sebeple ‘alenen hakaret’ suçundan beraat kararı verilmesi istendi .
Mütalaada , sanığın müştekiyi önce öpmeye çalıştığı , ardından cinsel tacizde bulunduğu iddialarının beyanı alınan bir tanık tarafından doğrulandığı , bu sebeple sanığın üzerine atılı ‘cinsel saldırı’ suçunu işlediği anlaşıldığından sanığın bu suçtan 5 yıldan 10 yıla kadar hapisle cezalandırılması talep edildi .
Ara kararını oluşturan mahkeme heyeti , sanık Efecan Şenolsun ile müşteki Elit İşcan ve taraf avukatlarına esas hakkındaki mütalaaya karşı beyanlarını sunmaları için süre verdi .
Duruşma eksikliklerin giderilmesi için ertelendi .
Duruşma sonrası açıklama yapan sanık Efecan Şenolsun’un avukatı Yağız Nail Gönenli , " 3 senedir bu yargılama sürecini çok zorlu şartlar altında sürdürüyoruz . Biz tüm savunmaları eksiksiz bir şekilde yaptık . Mahkemenin vereceği kararın çok adil ve doğru olacağına inancımız tamdır . Dosyada tanık olarak dinlenen hiç kimsenin bu olayı görmemiş olması ve yaşananların sadece duyuma dayalı olması sebebiyle davanın müvekkilim lehine sonuçlanmasını umuyorum " diye konuştu .

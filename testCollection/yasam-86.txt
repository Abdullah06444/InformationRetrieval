Nebahat Çehre , Yılmaz Güney'in kimsenin bilmediği bir kızı olduğunu ve bu çocuğun evlilik dışı bir ilişki sonucu dünyaya geldiğini , kızın halen Paris'te yaşadığını söyledi .
İSTANBUL - Yasemin Bozkurt'un sunduğu , \ " Buluşma Noktası\ " programında , \ " Her Kadının Bir Öyküsü Var\ " bölümüne konuk olan Nebahat Çehre , kendi hayatıyla ilgili son derece ilginç itiraflarda bulundu .
Çehre , Yılmaz Güney'in kimsenin bilmediği bir kızı olduğunu ve bu çocuğun evlilik dışı bir ilişki sonucu dünyaya geldiğini , kızın halen Paris'te yaşadığını söyledi .
Çehre ; \ " Yılmaz Güney sizi dövdü mü ? \ " sorusuna ise \ " Biraz okşandım\ " yanıtını verdi . Eski günleri hatırlarken , hayal kırıklığı yaşadığını söyleyen Çehre , \ " Yılmaz Güney'den hamile kaldınız mı ? \ " sorusuna ise ; \ " Evet , bir çok kez hamile kaldım ama önümü göremediğim için doğurmadım\ " dedi .
ELİF GÜNEY , YILLAR ÖNCE VERDİĞİ BİR RÖPORTAJDA HAYAT HİKAYESİNİ BÖYLE ANLATMIŞTI : \ " 1966'da İstanbul'da doğdum . Annemin adı Can . Ben sadece 4 yaşına kadar onla Cihangir'de yaşadım . Sonra bir anaokuluna yatılı devam ettim . 8 yaşına kadar Ankara'da bir bakıcı bayanla yaşadım . 11 yaşına kadar Adana'da halamın yanında kaldım . Sonra 2 yıl annemde . 13 yaşında da Fatoş Güney'in yanına gittim , Moda'ya . 15 - 19 yaş arası Paris'te yine Fatoş Güney'leydim . Babamla gerçek anlamda ilk kez 15 yaşındayken biraraya geldik . Çok küçükken beni annemin yanından gelip alırmış , gezdirirmiş , kıyafetler alırmış , ama hatırlamıyorum . Babamı hapishanede ziyaret ediyordum . İmralı Cezaevine , Topkapı'ya gidiyorduk . Çok kısa zamanlardı ve sürekli işten konuşuluyordu . Nasılsın kızım , iyi misin babacığım ? Onun dışında bir konuşmamız olmuyordu . Ta 15 yaşında Fransa'ya gidene kadar . Annemin yanından ayrılmıştım . 13 yaşından beri Fatoş Güney'in yanında kalıyordum . 1981 yılıydı . Fatoş bir gün bana , 15 günlüğüne İsviçre'ye tatile gidiyoruz , dedi . Pasaport almam gerekiyordu . Sezgileri çok kuvvetli olan annem ise son güne kadar gitmeme izin vermedi . Uçaktan indiğim zaman , Fatoş bana , kızım dedi , Türkiye'ye dönemeyeceksin , baban burada , artık burada yaşayacağız . Ben şok geçirdim . İlk defa babamla bir evde aile hayatı yaşayacaktım . Korktum , nasıl geçecek diye . Bu kadar kısa bir zamanda bir baba - kız ilişkisi doğamazdı . Ben ideal babayı bekliyordum , o ideal kızı . Tanışmaya çalıştık . Babamla ben 15 - 18 yaş arası yaşadım . Sevecenliği , çekingenliği yaşadım onla , çok dolu senelerdi . Ona siz diye hitap ettim . Gökten bir baba düştü , gökten bir kız düştü . Uzun bir alışma devresi geçti tabii . Hiçbir şey hayal ettiğim gibi değildi . Babam çok sevecen ve korkunç perfeksiyonist bir insandı . Her şeyin kusursuz olmasını isterdi . Ben onun perfeksiyonizm olayına uyum sağlayamadım . Çok titiz ve programlıydı . Sabah erken kalkar , yazı yazardı . İyi olduğu günler çok neşeliydi . Böyle ne bileyim , kalkardı lacivert sabahlığıyla , günaydın çocuklarım derdi , pof pof diye yürür , palyaço hareketleri yapardı . Oğluyla , karısıyla , kızıyla bir ilişki kurmak zorundaydı . Özgürlükten mahrum kalmış bir insan için önemli şeyler bunlar . Onun için bazı yerlerde boşluklar oldu . Yeniliğe çok açıktı . Bir yemekten sokakta gördüğümüz herhangi bir şeye kadar her yeni şeyi tatmamızı isterdi . Mesela istiridyeyi hep bana sevdirmeye çalıştı . Sık sık beni paspal kızım diye çağırırdı . O her zaman çok şık , titiz ve bakımlıydı . En sevdiği koku Aramis'ti . Bana yemek yapmayı öğretirdi , çünkü çok güzel mezeler , köfteler yapardı . Hiç yoktan birbirimize sarılırdık . Ama geçmişteki boşluk ne onun için ne benim için doldu . Zaten öldüğünde bunalıma girdim , 80'den 50 kiloya düştüm . Bugün babamdan aldığım güçle ayakta durduğuma inanıyorum . \ "

İzmir Tüketici Hakem Heyeti , salgın nedeniyle özel okul ücretinin veliye kısmen iadesine karar verdi .
İzmir İl Tüketici Hakem Heyeti , bir velinin Covid - 19 salgını nedeniyle hizmetin sözleşmede belirtildiği şekilde verilemediği gerekçesiyle özel okul hakkında yaptığı başvuru üzerine , eğitim ücretinin kısmen iadesini kararlaştırdı .
Kentte çocuğu özel okula devam eden İ. A. , 2019-2020 eğitim öğretim döneminde okulla 29 bin lira bedelli eğitim sözleşmesi imzaladığı ancak salgın nedeniyle belirtilen şartlarda hizmet alamadığı şikayetiyle İl Tüketici Hakem Heyetine başvurdu .
İ. A. , başvurusunda 10 bin 242 lira 9 kuruşluk eğitim ve yemek bedelinin tarafına iadesini talep etti .
Heyet , tarafların savunmasını aldıktan sonra , başvuru sahibinin talebinin kısmen kabulüne ve 4 bin 369 lira 62 kuruşun iadesine karar verdi . \ " KARARLA TÜKETİCİNİN MAĞDURİYETİ GİDERİLMİŞTİR\ "
Tüketiciyi Koruma Derneği ( TÜKODER ) İzmir Şube Başkanı Cevdet Uçan , heyetin detaylı inceleme sonucu , salgın nedeniyle eğitimin 60 gün süreyle uzaktan verilebildiğini saptadığını , buna göre hesaplama yaptığını belirtti .
Uçan , şunları kaydetti : \ " Heyet , salgın nedeniyle eğitim hizmetleri yönünden kısmı ifa imkansızlığı bulunduğunu ve maliyette yüzde 36,71 azalma olduğunu belirlemiş , 60 günlük eğitim hizmetine tekabül eden miktarın iadesine karar vermiştir . Derneğimizin görüşü de bu yöndeydi . İzmir İl Tüketici Hakem Heyeti , bu kararıyla tüketicilerin mağduriyeti gidermiştir . \ "
VİDEO : ÖZEL OKULLARDA ZAM TARTIŞMASI

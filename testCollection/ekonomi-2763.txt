Otomobil alım - satım işlemlerinde geçerli olacak ÖTV oranlarında değişikliğe gidildi .
Değişikliği içeren Cumhurbaşkanlığı Kararı Resmi Gazete'de yayımlandı .
Cumhurbaşkanı kararıyla , cari açığa olumsuz etki eden otomobil ithalatının azaltılması , yerli üreticinin desteklenmesi için lüks ithal otomobillerde ÖTV oranı artırıldı .
Resmi Gazete’de yayımlanan Cumhurbaşkanı kararı ile Hazine ve Maliye Bakanlığınca cari açık üzerinde yüksek düzeyli olumsuz etkiye sahip olan otomobil ithalatının azaltılması amacıyla motor silindir hacmi aralıkları ve özel tüketim vergisi matrahları esas alınarak düzenlemeye gidildi .
Türkiye'de 1600 cc altı yüzde 60 ÖTV oranına tabi olan otomobillerin neredeyse tamamı ( yüzde 99,3’ü ) , 1600 cc üzeri otomobillerin ise tamamı ithal ediliyor .
Bu grup otomobillere uygulanan ÖTV oranlarında artışa gidilirken , 1600 cc altında olup yerli imalatın yoğunlaştığı alanda da vergisiz satış bedeli 70 bin liradan 85 bin liraya artırılarak yerli üreticiye ve yerli sanayiye destek verilmesi amaçlandı .
MOTOR HACMİNE VE MATRAHINA GÖRE ALINACAK ÖTV MİKTARIHibrit otomobiller için mevcut korelasyon korunarak bu araçlardaki ÖTV oranları da eşgüdümlü bir şekilde artırıldı .
Böylece maliye politikası değişikliğiyle , yüksek fiyatlı ithal otomobillere olan talebin düşük ÖTV oranına tabi otomobillere yönelmesi , bu kapsamda daha az yüksek fiyatlı otomobil ithal edilmesi , yerli otomobil satışının artması , buna bağlı ithalatın miktarının azalması ve kompozisyonunun değişmesi suretiyle daha az ithalat bedeli ödemesi yoluyla cari açığın azalmasına olumlu katkı vermesi hedeflendi .
Örneğin , motor silindir hacmi 1600 cc'yi geçmeyen , ÖTV matrahı 130 bin lirayı aşan otomobiller için ÖTV oranı yüzde 60'tan yüzde 80'e çıkarıldı .
Motor silindir hacmi 20 cc'yi geçen ÖTV matrahı 170 bin lirayı aşmayan elektrikli otomobiller için vergi oranı yüzde 100'den yüzde 130'a , diğerleri için de yüzde 110'dan yüzde 150'ye yükseltildi .

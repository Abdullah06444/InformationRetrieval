Yatırımcıların merakla beklediği ekonomi reform paketi bugün Cumhurbaşkanı Erdoğan tarafından İstanbul'da kamuoyuna açıklanacak .
Reformun şeffaflaşma ve mali disiplin olmak üzere iki önemli ayağı olacak .
Cumhurbaşkanı Erdoğan , iş dünyasının merakla beklediği Ekonomik Reform Paketi'ni bugün İstanbul'da Haliç Kongre Merkezi'nde kamuoyuna açıklayacak .
Reform paketi ile kamuda tasarruf politikalarının uygulamaya konulması , harcamaların denetlendiği bir sistemin kurulması bekleniyor .
Enflasyonla mücadele , yatırımların çok güçlü bir şekilde teşvik edilmesi , yerli ve yabancı sermayenin desteklenmesi reform paketinde bulunan önemli başlıklar arasında yer alacak .
Makroekonomik istikrar politikaları ve yapısal politikaları içeren ekonomik pakette bütçede var olan bütün kalemlerin daha sıkı denetiminin yer alacağı düzenlemeler olacak .
Gelir ve harcama tarafında alınan tedbirlere uygun şekilde 2021 bütçe açığı hedefi yüzde 4.3'ten 3.5'e indirilecek .
Harcamaların takibi ve izlenmesine özel önem gösterilecek .
Makroekonomik istikrar kapsamında , kamu maliyesi , enflasyonla mücadele , finansal sektör ve cari açıkla mücadele gibi alanlara öncelik verilecek .
Pakette belediye iştirakleri ve bütçe genel denetimi dışındaki kurumların harcamalarıyla ilgili başlıklar da bulunuyor .
Cari açıkla mücadeleyi başarıya ulaştırmak için üretimde yapısal dönüşümü teşvik edecek yeni adımlar atılacak .
Kamudaki kurumsal yapı güçlendirilerek reformların kalıcılığı sağlanacak .
BORÇLARA YENİ ERTELEME Ayrıca yatırımcılara vergi indirimleri , bedelsiz arsa temini , ucuz kredi gibi olanakların sunulacağı pakette , borçlara yeni ertelemelerin gündeme gelebileceği ifade ediliyor .
Fiyat istikrarını temin için kalıcı tedbirler geliştirilecek .
Sermaye piyasalarının güçlendirilmesi için yeni politikalar hayata geçirilecek .
Yapısal politikalarda ise kurumsal yapı , yatırımlar ve rekabet politikalarına yönelik adımlar yer alacak .

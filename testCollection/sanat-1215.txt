Shakira , salgında konser geliri bittiği için şarkılarının haklarını yatırım şirketine satan sanatçılar kervanına katıldı .
Ünlü pop yıldızı , 145 şarkılık müzik kataloğunu müzik yatırım şirketine sattı .
Kolombiyalı pop yıldızı Shakira , corona virüs krizinin konser kazançlarını ortadan kaldırmasıyla birlikte 145 şarkısının haklarını Londra'daki Hipgnosis Songs Fund adlı müzik yatırım şirketine satan en son sanatçı oldu .
Salgın , canlı konser kazançlarını neredeyse tamamen bitirdi .
Müzisyenler , şarkı kataloglarından para kazanmaya çalıştı .
Şarkılarının haklarını geçen ay satan Bob Dylan’ı geçtiğimiz günlerde Neil Young takip etmişti .
Eski hit'lerin bugünün listelerinin en üstüne geri dönmesini sağlayan çevrimiçi müzik platformlarındaki artış , yatırımcıları şarkıların haklarını satın almaya yönlendirdi .
Müzik endüstrisinin ünlü girişimcisi Merck Mercuriadis’in kurduğu Hipgnosis Songs Fund şirketi , haklarını satın alarak şarkıları dijital platforma taşıyor .
Mercuriadis , hit şarkıların , Spotify gibi yayın hizmetlerine kaydolan tüketicilerden güvenilir gelirler sağlayacak birer varlık kaynağı haline geldiğine inanıyor .
43 yaşındaki şarkıcı Shakira , " Sekiz yaşındayken , şarkı söylememden çok önce , dünyayı anlamlandırmak için yazdım . Her şarkı , onu yazdığım sırada olduğum kişinin bir yansıması , ama bir şarkı ortaya çıktığında sadece bana değil , onu takdir edenlere de ait . Hipgnosis’in kataloğum için harika bir yuva olacağını biliyorum " açıklamasını yaptı .
Yatırım firması , Neil Young , Fleetwood Mac gitaristi Lindsey Buckingham ve plak yapımcısı Jimmy Iovine ile yaptığı anlaşmada olduğu gibi Shakira ile yapılan anlaşmanın da finansal detaylarını açıklamadı .
Ancak Neil Young’ın 1180 eserinin haklarını yaklaşık 150 milyon dolara sattığı öğrenildi .
Öte yandan Bob Dylan şarkılarının haklarını geçen ay Universal Music Group’a sattı .
DÜNYA ÇAPINDA BAŞARIÜç Grammy ödüllü şarkıcı Shakira , bugüne dek ‘Hips Don't Lie’ , ‘Whenever , Wherever’ , ‘Underneath Your Clothes’ ve 2010 FIFA Dünya Kupası şarkısı ‘Waka Waka’ ( This Time For Africa ) gibi hit şarkılar çıkardı , 80 milyondan fazla kayıt sattı , Spotify ve YouTube gibi müzik platformlarında güçlü bir takipçi kitlesi edindi .

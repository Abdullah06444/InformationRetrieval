ABD merkezli teknoloji şirketi Google , kendi platformlarındaki açıkları bulan araştırmacılara 2020 yılında toplam 6.7 milyon dolar ödül dağıttı .
Pek çok teknoloji firması sistemlerindeki güvenlik açıklarını daha hızlı bir şekilde saptayabilmek adına kendi ödül programlarını hayata geçirmiş durumda .
Zdnet’te yer alan habere göre bu şirketlerden birisi olan Google , geride bıraktığımız 2020 yılında platformlarındaki açık ve hataları saptayan araştırmacılara 6.7 milyon dolar ( yaklaşık 48 milyon TL ) ödül verdi .
Aynı habere göre , ABD merkezli teknoloji şirketi 2020'de 62 farklı ülkeden 662 araştırmacıya yaptıkları katkıdan dolayı ödül verdi .
Konu ile ilgili şirketten yapılan açıklamaya göre , 2020 yılında en çok hata ile karşılaşılan Google platformu Chrome oldu .
Google , Chrome'un açıklarını bulan kişilere 2020'de toplamda 2,1 milyon dolar ödedi .
Bu da Chrome’u Google hizmetleri arasında en çok ödülün dağıtıldığı platform yaptı .
Google , Android açıkları için 1,74 milyon dolar , Google Pay için ise toplamda 270 bin dolar ödeme yaptı .
Şirket ödül programını başlattığı günden bugüne toplamda 21 milyon dolar dağıttı .
2015 yılında 2 milyon dolar ödül dağıtan şirket , 2019’da bulunan hataların çoğalması ile 6.5 milyon dolar ödül dağıtmıştı .

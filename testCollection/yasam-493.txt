Başkent yine bir numara ve arayı giderek açıyor .
Eskişehir’in zirve yürüyüşü devam ediyor .
Megakent İstanbul yeniden sahnede .
Ne yapsak olmuyor , Ağrı yine sonuncu .
Evet , Türkiye’nin bütün illerini , 34 parametre kullanarak yaşanabilirlik düzeyine göre listeledik .
Bu yılki araştırma sonuçlarına metropollerin yükselişi damgasını vurdu .
İSTANBUL - Çoğumuzun aklında aynı soru var : Nerede yaşayabilirim ?
Herkesin cenneti farklı , kiminin hayallerini balıkçı kasabaları , kimininkini ışıltılı metropoller süslüyor .
Bazılarınınkini de pahalı olmayan bir ortadirek kenti .
Peki , Türkiye’nin en yaşanabilir ili hangisi ?
Hangi iller , hangi özellikleriyle öne çıkıyor ?
Hangileri geçen yıla göre daha iyi , hangileri daha kötü düzeyde ?
CNBC - e'nini ilkini geçen sene yaptığı " Türkiye’nin Yaşanabilir İller Araştırması " bu sene ikinci kez hayata geçti .
Bir önceki araştırmada sıralamayı belirleyen 28 kriterden bazıları elendi ve yerlerine yenileri eklendi .
Bu yılki araştırma 34 kritere dayanıyor .
Bu kez içerikte de önemli bir değişiklik yapıldı .
Geçen yıl sadece 25 ilin verileri kullanılmıştı , bu yıl 81 ilin tümünün verilerine yer verildi .
Geçen seneki araştırmada listenin başında yer alan Ankara ile sonundaki Ağrı'nın bu senede yerlerini koruyor .
Araştırmada esas alınan kriterler üzerinden ' ' yaşanabilir iller ' ' sıralaması şöyle : ' ' Ankara , Eskişehir , İstanbul , Antalya , Trabzon , Edirne , Isparta , İzmir , Artvin , Kırklareli , Kırıkkale , Bolu , Kocaeli , Karabük , Karaman , Sinop , Elazığ , Mersin , Kayseri , Zonguldak , Muğla , Bursa , Çanakkale , Samsun , Kastamonu , Adana , Uşak , Balıkesir , Denizli , Gümüşhane , Rize , Burdur , Yalova , Nevşehir , Erzurum , Kütahya , Aydın , Giresun , Tekirdağ , Bartın , Malatya , Manisa , Niğde , Kırşehir , Sivas , Çankırı , Ordu , Erzincan , Çorum , Tunceli , Amasya , Adıyaman , Kahramanmaraş , Bilecik , Kilis , Tokat , Konya , Sakarya , Osmaniye , Bayburt , Hatay , Gaziantep , Düzce , Aksaray , Afyonkarahisar , Bingöl , Yozgat , Van , Iğdır , Siirt , Bitlis , Mardin , Ardahan , Kars , Muş , Batman , Şırnak , Şanlıurfa , Hakkari , Diyarbakır , Ağrı .
' ' Araştırma sonuçları hayli çarpıcıMetropollerin yükselişi bütün açıklığıyla görülüyor .
İstanbul , Antalya ve İzmir’in basamakları beşer onar tırmandığına şahit oluyoruz .
Başta Kırklareli , Karaman , Kayseri ve Gümüşhane olmak üzere pek çok flaş şehir var .
Ama en alttakilerin kıpırdanamadığını da görüyoruz .
Geçen yılın en kötü durumundaki 10 ili bu yıl da aynı yerdeydiler .
Hareketlenmeleri kendi aralarında yer değiştirmekten ibaretti .
Araştırmadan pek çok şey öğrenildiÖrneğin Antalya'da her iki yetişkinden birinin otomobili olduğunu .
Mersin'de ciddi bir opera bale izleyicisi bulunduğunu .
Artvin'in en çok devlet yatırımı alan il olduğunu .
Kars'ta tiyatroya olan ilginin yoğunluğunu .
YAŞAMAK İÇİN İDEAL 10 İLAraştırmaya göre yaşamak için ideal görülen 10 il ve gerekçeleri sırasıyla şöyle : Ankara : Başkent ekonomi , sağlık ve eğitim altyapısı en gelişmiş il .
Sanatla ilgili aktivitelerde ikinci sırada .
Ekonomik olarak güçlü , araç yoğunluğu İstanbul'dan daha yüksek .
Kişi başına düşen kamu yatırımında İstanbul ile başabaş , mevduatta İstanbul'un önünde .
Hava kalitesi orta düzeyde , trafiği İstanbul'dan kötü durumda .
Suç oranı çok yüksek değil .
Eskişehir : Okur - yazar oranı en yüksek üçüncü il olan Eskişehir'de en dikkat çekici olan sanata ilgi .
Şehir , sinema izleyici sıralamasında beşinci sırada ve kentte yeni sinema ve tiyatro sahnelerine ihtiyaç var .
Zengin bir kent , suç ve trafik dışında tüm verileri iyi görünüyor .
Belediyecilikte son beş yılda önemli adımlar atan kent , iki basamak yükselerek ikinci sıraya yerleşti .
İstanbul : Türkiye'nin en pahalı kenti ve ülkedeki toplam banka mevduatının yüzde 45,6'sına sahip .
Suç oranı sanıldığı gibi yüksek değil .
Hava kalitesi açısından ilk 10 şehir arasında ve üç yetişkinden biri araç sahibi .
İşsizlik , Ankara ve İzmir'e göre daha az .
Antalya : Türkiye'de nüfusa oranla en çok araç Antalya'da .
İki yetişkinden birine otomobil düşüyor , buna rağmen trafiği kötü değil .
Turizmin gözdesi , ekonomik parametrelere göre gayet iyi sırada ancak kişi başına vergide ilk 10'da yok .
Hava kalitesi en yüksek ikinci il .
Opera ve baleye olan ilgide ise üçüncü il konumunda .
Trabzon : Trabzon'da eğitim verileri orta düzeyde .
Yalnız , acilen anaokulu öğretmenine ihtiyacı var .
Anaokulu öğretmeni açığının en yüksek olduğu ikinci il .
Kent kilometre kare başına en uzun asfalt yola sahip .
Buna rağmen trafiği kötü .
Sinemaya ilgi sıralamasında Türkiye'nin dördüncü ili .
Kent hayatındaki ve ekonomik verilerindeki gelişimle ön plana çıkıyor .
Edirne : Edirne'de can sıkıcı tek şey suç oranı .
2007'de cezaevine giren kişi sayısı bin 414'tü .
Bu sayı nüfusa oranlandığında Edirne'yi suç oranı en yüksek ikinci il yapıyor .
Eğitim ve sağlık altyapısında ilk 5 kentten biri olması en büyük avantajı .
Hava kalitesi kötü , orman alanı az .
En çok vergi veren iller arasında 19. sırada .
Isparta : Kent özellikle eğitim ve sağlık altyapısının iyiliğiyle öne çıkıyor .
Trafiği rahat , eğitim düzeyi Türkiye ortalamasının üstünde .
Sinemaya ilgi iyi ama tiyatroya ilgi konusunda aynı şeyi söylemek mümkün değil .
Hava kalitesini iyileştirirse listede daha da yükseleceği kesin .
En çok vergi veren iller sıralamasında 19. sırayı paylaşıyor .
İzmir : İzmir'in kişi başına mevduatta üçüncü sırada , ancak mevduat tutarı İstanbul'un yarısı kadar değil .
Kişi başına kamu yatırımında da İstanbul'un yarısını ancak alıyor .
Yine de ekonomik parametreleri iyi .
En çok hane elektriğini İzmirliler tüketiyor .
10 yetişkinden biri üniversite mezunu , suç ciddi problem .
Artvin : Artvin kişi başına kamu harcamasında Türkiye'nin lideri .
Devlet geçen yıl her Artvinliye 1.710 lira yatırım yaptı .
Ekonomik verileri Türkiye ortalamasının biraz üzerinde olan Artvin'de işsizlik oranı çok düşük .
Kentin tek problemi pahalı olması gibi görünüyor .
Kırklareli : Türkiye'nin en iyi eğitim altyapısına sahip ikinci ili olan Kırklareli , aynı zamanda anaokulu öğretmeninin en yoğun olduğu yer .
Okur - yazar oranında ikinci sıradaki kent , sanat etkinliklerine çok duyarlı .
Türkiye'de tiyatroya ilginin en yoğun olduğu kent konumunda .
Ulaşım imkanlarının kara yoluyla sınırlı olması dışında kentin önemli bir problemi yok . \n ' ' İDEAL BULUNMAYAN ' ' 10 İLAraştırmada esas alınan kriterler üzerinden yaşamak için ' ' ideal bulunmayan ' ' 10 il ve araştırmacıların yorumları sırasıyla şöyle : Ağrı : Eğitim altyapısı en kötü şehir .
Ekonomi parametresinden bakıldığında sondan bir önceki sırada .
Üniversite mezunu oranının da en düşük olduğu il .
Her 47 yetişkinden ancak biri üniversite bitirebilmiş .
Okur - yazar oranı en düşük il de Ağrı .
En iyi iki özelliği , işsizlik oranının düşüklüğü ve ucuzluk .
Diyarbakır : Diyarbakırlı tüm olumsuz şartlara rağmen sanata yoğun ilgi gösteriyor .
Tiyatroya ilgi açısından 15. , sinemada 19. sırada .
Sorunların başında eğitim ve sağlık altyapısı geliyor .
Kent , eğitimde 73. , sağlıkta ise 76. sırada yer alıyor .
Kaza oranı da yüksek ve trafiğe bir çözüm bulunması gerekiyor .
Hakkari : Hava kalitesinin en kötü olduğu il olan Hakkari'nin ekonomik verileri hiç parlak değil .
Kişi başına en düşük kamu yatırımı Hakkari'ye yapılıyor .
Öğretmen açığı var , orta öğretim öğretmen sayısının en yetersiz olduğu il .
Bir yandan da okur yazar oranı en düşük olan üçüncü il .
Şanlıurfa : Türkiye'nin en ucuz illerinden biri .
Fiyatlar ortalamanın yüzde 4,4 gerisinde .
Kişi başına mevduat sadece 477 lira .
Konut sahipliğinde yoksulluğun izleri açıkça görülüyor .
10 kişiden biri konut sahibi .
İşsizlik yüksek , okur - yazar oranı düşük .
İlkokul öğretmeni sayısının en yetersiz , sporcu sayısının en az olduğu il .
Şırnak : Kişi başına en az vergi ödeyen üçüncü il .
İşsizliğin en yüksek olduğu dört kentten biri .
Eğitim açısından da kötü durumda .
Okur yazar oranı en düşük ikinci , ilkokul öğretmeninin en az olduğu üçüncü , orta öğrenim öğretmeni sayısının en yetersiz olduğu ikinci il .
Batman : Türkiye petrollerinin kalbi Batman'da zenginlik ve yoksulluk birarada .
Petrol kuyularından çıkan servete rağmen işsizliğin en yüksek olduğu dört ilden biri .
Sekiz yetişkinden biri otomobil sahibi olabiliyor .
Türkiye'nin en ucuz dört kentinden birisi ve suç oranı düşük .
Muş : Muş , sporcu sayısı en seyrek olan üçüncü il .
Evlerde en az elektrik tüketilen ikinci il .
Kişi başına en az vergi ödeyen il .
Üniversite mezunu oranı en düşük ikinci il .
Tek avuntusu suç oranının düşüklüğü .
Kars : Türkiye'de tiyatroya ilginin en yoğun olduğu kent .
Genelde kültüre önem veren kentler zengin olur .
Ama Kars örneğinde durum böyle değil .
Toplam mevduatın ancak binde 1 ' bu kentte .
En çok kamu yatırımı yapılan kentler arasında 44 ; üncü sırada .
Ardahan : Ardahan işsizliğin en düşük olduğu dört ilden biri ama yine de çok yoksul .
Türkiye'de kişi başına banka mevduatının en düşük olduğu üçüncü kent .
Ancak bu yoksulluk suçu tetiklememiş , suç oranı epey düşük .
Kentin ucuzluk ve istihdam oranı dışında olumlu bir verisi yok gibi .
Mardin : Muhteşem mimarisi ve turizm potansiyeline rağmen yoksulluğu bir türlü kıramadı .
Rakamlar olumlu şeyler söylemiyor .
Konutlarda en az elektrik tüketimi bu kentte .
İşsizliğin en yoğun olduğu dört kentten biri .
En olumlu tarafı , suç oranının en düşük olduğu il olması . \nDAHA GÜNCEL DAHA DETAYLIListedeki değişimler kentlerin performanslarının yanı sıra değişen ve gelişen araştırma kriterlerimizle de ilgili .
Araştırmanın altı ana parametresi ve bunların araştırma içindeki ağırlığı geçen senekiyle aynı .
Altı ana parametre şunlar : Eğitim , sağlık , ekonomi , kent hayatı , güvenlik ve kültür - sanat .
Değişenler bu parametrelerin alt kriterleri .
Geçen yıl kullandığımız illere göre GSYİH parametresini bu yıl çıkardık .
Çünkü TÜİK bu veriyi en son 2001 yılında yayınlamıştı .
Bunun yerine 2008 yılına ait kişi başına banka mevduatı ve kişi başına ödenen vergi gibi iki yeni kriter ekledik .
Emniyet Genel Müdürlüğü ayrıntılı suç istatistiklerini en son 2004 yılında yayınlamıştı .
Bu veriyi de çıkarıp yerine cezaevine giren hükümlü sayısını kullandık .
Ayrıca bir gelişmişlik göstergesi olduğunu düşündüğümüz kişi başına hane elektriği tüketimi , havayolu kullanımı ve alışveriş merkezlerinin nüfusa oranı gibi veriler ekledik .
Bununla birlikte uluslararası araştırma şirketi Deloitte’un 2009 başında yayımladığı Türkiye rekabet endeksi araştırmasından fiziki altyapı ve yaratıcı sermaye ile ilgili ölçümlemelerini kullandık .
Ekonomi ana parametresindeki kriterleri çeşitlendirdikçe metropoller geçen yıla oranla daha yüksek ekonomi puanı alarak basamak atladılar .
Kriterlerle ilgili daha ayrıntılı bilgiyi ( kullanılan kriterlerin tamamını ve hangisinin araştırma içindeki ağırlığının ne kadar olduğunu ) 86’ncı sayfada ayrıntılı olarak bulacaksınız .
İSTANBUL NASIL 25 BASAMAK YÜKSELDİ ?
Araştırma sonuçlarına göz atıldığında akla ilk gelen soru , geçen sene 28’incilikte kalan İstanbul’un bu sene üçüncülüğe kadar nasıl yükseldiği .
Aslında açıklaması çok basit .
Kullanılan yeni parametrelerin tamamında çok iyi performans gösteriyor megakent .
Ekonomiden başlarsak .
İstanbul fiziki altyapı konusunda birinci sırada .
Yaratıcı sermaye ölçümünde Ankara’nın , kişi başına hane elektriği tüketiminde ise İzmir’in ardından ikinci sırada .
Bir başka yeni kriter olan banka mevduatında ise Türkiye’deki toplam mevduatın yüzde 45.6’sını elinde bulunduran kent , kişi başına mevduatta da ikinci sırada .
Kısaca yeni kriterlerin etkisiyle geçen yıl 10 olan İstanbul’un ekonomi puanı bu yıl 15’e yükseldi .
Üniversite mezun sayısının yetişkin nüfus içindeki payı ve okur yazar oranı gibi yeni kriterler ve kentin eğitimdeki iyileşen verilerinin etkisiyle eğitim puanı da 7.3 ten 14’e çıktı .
2007 yılına ait suç istatistiki kentin güvenlik puanını bir puan artırırken kent hayatı parametresi de 1.3 puan düşürdü .
Sonuç olarak toplamda 38.6 olan puanını 51.4’e çıkaran megakent böylece 25 basamak birden atlamayı başardı .
81 ilin tek tek incelendiği Yaşanabilir İller Araştırması’nın tamamı CNBC - e Business’ın Eylül sayısında .

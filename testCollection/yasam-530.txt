\ " Onların çalışmalarına hiç gerek yok . Zaten bir çoğu da çalışmıyor . Ya kendilerini istihdam etmek zorunda olan şirketlerden aylık maaşlarını alıyor ya da devletten ayda 2 bin doların üzerinde para . Evlendiklerinde 20 bin dolarlık ikramiye ve durumu iyi olmayana arsa da bonusu . \ "
Geçen hafta Dubai'ye giden Hürriyet gazetesinden Eren Güler , oradaki izlenimlerini kaleme aldı .
İşte vatandaşlarına \ " zenginlik\ " kelimesinin tam karşılığını yaşatan yer . \ " Dubai , Birleşik Arap Emirlikleri'ne ( BAE ) bağlı 7 emirlikten bir tanesi . Aslında BAE'nin başkenti Abu Dabi ama insanların aklına önce Dubai geliyor . Bunun nedenini , emirliği görünce çok net bir şekilde anlayabiliyorsunuz . 818 METRELİK BİNA 1960'larda basit bir balıkçı kenti olan Dubai şu an tam bir gökdelen cenneti . Yaşanan krize rağmen şehrin bulvarlarında hepsi birbirinden yüksek binalar gökyüzüne doğru uzanıyor . Adeta bir yarış varmış gibi gözüküyor . Bu yarışı da senenin başında hizmete açılan Burj Arap açık farkla kazanmış . 818 m. uzunluğundaki bina 65 km uzaklıktan dahi çıplak gözle görülebiliyor . Tam 4.1 milyar dolara mal olan binayı gezmek ve Dubai'ye kuş bakışı bakmak için 100 doları gözden çıkarmanız lazım . DAHA ŞİMDİDEN 44 DERECE Dubai henüz mayıs ayında 44 derece . Sıcaklık Temmuz - Ağustos döneminde 60 dereceye yaklaşıyormuş . Üstüne üstlük bir de nem var . Daha yaza bile girmedik ama Dubai'de sıcaklık ve nemden dışarıda duramıyorsunuz . O yüzden alışveriş merkezleri dolu , buna karşılık yollar bomboş . Üstelik yollardaki otobüs durakları bile klimalı . İnsanlar hafif bir esinti yakalayınca akşam kendilerini dışarıya atıyorlar . Onlar için bu mevsimde dışarıda yürüyebilmek tam bir lüks . Sıcaklıktan deniz suyu da nasibini almış . Suyun sıcaklığı 30 derece civarında . İnsanı serinletmek bir yana hafif bir ferahlık versin yeter ama zor . Zaten oradakiler Dubai'de en iyi mevsimin kasım - aralık dönemi olduğunu söylüyor . ELİNİ KOLUNU SALLAYA SALLAYA GİRDubai'de son derece lüks ve klimaları güzel çalışan onlarca alışveriş merkezi var . Dışarıdaki havadan kurtulup içeride serinleyebiliyorsunuz . Bu iklimde başka türlüsü de düşünülemez zaten . Bu arada biz Türkiye'de alışmışız güvenlik kontrolünden geçip içeriye girmeye , Dubai'de elinizi kolunuzu sallaya sallaya girince insan bir tuhaf hissediyor . İçki konusunda önemli kısıtlamalar yok . Oteller , yemek ve eğlence mekanlarında isteyen içkisini içebiliyor . Dışarıdan almak ise izne tabi . Müslüman olmayan halk bir kart çıkartıyor ve maaşına göre bu kartla gidip özel yerlerden içkisini alıyor . Dubai'de herşey büyüklük üzerine kurulu . Altı şeritli devasa yolların üzerinde yükselen devasa binalar , büyük büyük evler , kocaman arabalar . Çölün üzerinde yapay bir cennet gibi . İNŞAAT YETER SIRA DİĞER SEKTÖRLERDESon yaşanan krizin ardından kentte durum nasıl derseniz , inşaatlarda hareket var ama büyük bir canlanma yok . Dubai hükümetinin inşaat şirketlerinin ödemelerini geciktirmesi ve ödemeleri sonraya ertelemesi de sıkıntı yaratmış . Bu arada önceden itici gücü inşaat olan Dubai ekonomisinin yönü artık değişiyor . Yönetim , inşaatın yerine dört sektöre odaklanma kararı almış . Bunlar ; turizm , lojistik , ticaret ve finans . Önümüzdeki dönemde Dubai adını devasa inşaat projeleri yerine bu sektörlerle duyuracak . Dubai'de özellikle transit ticaret çok gelişmiş bir vaziyette . Bir kere dünyanın üçüncü büyük re - export pazarı durumunda . Ürünler burada kurulu şirketler üzerinden satılıyor ama Dubai'ye uğramıyor . Transit ticaretin hacmi toplam ticaretin yüzde 60'ına ulaşmış . UCUZLUK OLAYI ŞEHİR EFSANESİPara birimleri dirhem . 3.7 dirhem 1 dolara denk geliyor . Bu arada ucuzluk olayı da bir şehir efsanesi . Alışveriş merkezindeki fiyatların Türkiye ile bir farkı yok . Sadece bazı elektronik ürünlerinde ciddi indirim ve kampanyalar vardı . Ama burada asıl ucuzluk Şarja denen emirlikte bulunan taklit ürünler pazarında . 75 dolara Çin malı bir iPhone alabilirsiniz . İçindeki uygulamalar çalışmasa da görüntüsü tam bir iPhone . Ama ne kadar kullanabilirsiniz , o tamamen şansınıza bağlı . KENDİ ÜLKELERİNDE AZINLIKLARDubai'nin 1.5 milyonluk nüfusunun sadece yüzde 10'u kendi vatandaşı , yani Emarati . Kalanının büyük bölümünü Hindistan ve Pakistanlılar oluşturuyor . Onlardan sonra da Filipin ve diğer Asya ülkeleri geliyor . Birleşik Arap Emirlikleri'nin geneline bakıldığında da Emeratiler nüfusun ancak yüzde 16'sına ulaşabiliyor . Yani kendi ülkesinde azınlık olan tek halklar . FAKİR OLMAK ÇOK ZOREmeratiler azınlık olmalarına karşın Emirlik tarafından gayet iyi bir şekilde korunuyorlar . Mesela isteseler bile fakir olamıyorlar , çünkü çalışmasalar da her bir emirliğe göre değişmekle birlikte ortalama 2 bin doların üzerinde maaş alıyorlar . Bu arada BAE'de kurulan şirketlerde büyüklük ve sektörlerine göre Emarati istihdam etme zorunluluğu var . Peki çalışıyorlar mı ? Büyük çoğunluğu hayır . Sadece kayıtlarda gözüküp maaşlarını alıyorlar . Bizim burada eczacıların diploma kiralaması gibi bir şey . Ayrıca ülkede iş yapacak olan şirketler kendilerine ülke vatandaşı bir Emarati'yi ortak almak zorunda . Emaratiler isterse kar - zarar ortaklığı yapıyor , isterse yıllık belirli bir tutar üzerinden anlaşıp parasını alıyor . DEVLETTE ÇALIŞIYORLAREmeratiler ağırlıklı olarak devlet kurumlarında ve belediyelerde çalışıyor . Çünkü oralarda saat 14.30'da mesai bitiyor . Cuma - Cumartesi tatil , pazar günü de yarım gün . Ancak gençlerde bu trend yavaş yavaş değişmeye başlamış . Dubai şeyhi gençleri çalışmaları ve iş seçmemeleri yönünde teşvik ediyor . Bu durum gençler arasında çalışma oranını biraz artırmış . Hatta otellerde bile çalışan bazı Emaratiler var diyorlar . Ama yönetici pozisyonunda elbette . Zaten başka türlüsü mümkün değil . Hiçbir Emeratiyi bir inşaatta veya alt kademede çalışırken göremezsiniz . Her türlü koruma altındalar . DIŞARIDAN VATANDAŞ OLAMAZSINIZBu arada dışarıdan vatandaşlık alma şansı da yok . Sadece bir Emerati ile evlenen kadın vatandaşlık alabiliyor . Eğer BAE vatandaşı bir kadın yabancı bir adamla evlenirse vatandaşlıktan çıkarılıyor . Ancak son dönemde 30 yıldır BAE'de yaşayanların vatandaşlık almalarını kolaylaştıracak bazı düzenlemeler yapılıyormuş . O da herkes için geçerli değil elbette . Irklara ve maddi durumlara göre bir seçme yapılacağı söyleniyor . BAE , kendi vatandaşı evlendiğinde de onu unutmuyor . Durumu yeteri kadar iyi değilse 20 bin dolar para veriyor , üstüne bir de ev yapması için arsa . Ev için kredi konusunda da kolaylık sağlıyor . Zaten şeyh bir süre sonra da bu krediyi iptal ediyor ve ev Emerati çiftinin üzerine geçiyor . Boşuna demiyoruz , dünyanın en şanslı vatandaşları işte . \ "

İşbirliği kapsamında Türk Telekom müşterileri BiP'i , Turkcell kullanıcıları ise Türk Telekom'un sosyal medya platformu Yaay'ı internet kotalarından harcama yapmadan kullanabilecek .
BiP ve Yaay , diğer uygulamalarla birlikte Vodafone'un İletişim Pass paketinde ücretsiz sunulacak .
Turkcell , Türk Telekom ve Vodafone yerli mesajlaşma ve sosyal medya uygulamaları için işbirliğine imza attı .
Üç şirketten yapılan ortak açıklamaya göre , işbirliği kapsamında Türk Telekom müşterileri BiP'i , Turkcell kullanıcıları ise Türk Telekom'un yeni nesil sosyal medya platformu Yaay'ı internet kotalarından harcama yapmadan kullanabilecek .
BiP ve Yaay , diğer uygulamalarla birlikte Vodafone'un İletişim Pass paketinde ücretsiz sunulacak .
TURKCELL GENEL MÜDÜRÜ ERKAN : TARİHİ BİR ANLAŞMAAçıklamada görüşlerine yer verilen Turkcell Genel Müdürü Murat Erkan , Türkiye için tarihi bir anlaşmaya imza attıklarını belirterek , Türk mühendislerinin geliştirdiği yerli uygulamaları vatandaşların artık gönül rahatlığıyla kullanabileceğini vurguladı .
Bu sayede Türkiye'nin verilerinin ülke içerisinde güvenle kalacağının altını çizen Erkan , yerli mesajlaşma uygulamalarının tercih edilmesine destek sunacak anlaşmanın gelecek dönemde bu konuda yapılacak yeni işbirliklerinin de önünü açacağını bildirdi .
Erkan , \ " Ülke insanımız adına yapılan bu işbirliğimizin Türkiye'ye hayırlı olmasını diliyor , Türk Telekom ve Vodafone Türkiye yöneticileri başta olmak üzere emeği geçen tüm çalışanlara teşekkürlerimi sunuyorum\ " ifadelerini kullandı .
TÜRK TELEKOM CEO'SU ÖNAL : YERLİ UYGULAMALARIN ÖNEMİ BİR KEZ DAHA ANLAŞILDITürk Telekom Üst Yöneticisi ( CEO ) Ümit Önal da Türkiye'deki yerli uygulamaların öneminin son dönemde bir kez daha anlaşıldığını belirterek , bu süreçte yerli uygulamaları tercih eden tüm kullanıcılara duydukları güven ve destekleri dolayısıyla teşekkür etti .
Bugün gerçekleştirilen işbirliğinin , tüm kullanıcıların bu sosyal medya ve mesajlaşma platformlarını deneyimlemesine önemli ölçüde destek sağlayacağını ifade eden Önal , şunları kaydetti : \ " Türkiye'nin üç büyük şirketi , güzel bir dayanışma örneği sergiledi . Hepimiz Türkiye'nin dijitalleşme vizyonuna katkımızı , yenilikçi dijital platformlar sunarak pekiştiriyoruz . Birlikte attığımız bu adım , çalışmalarımızı daha da değerli kılıyor . Önümüzdeki dönemde de benzer işbirliklerinin artmasını temenni ediyorum . Turkcell ve Vodafone yöneticilerini ve bu süreçte katkısı bulunan herkesi canı gönülden tebrik ediyorum . \ "
VODAFONE TÜRKİYE İCRA KURULU BAŞKANI AKSOY : TÜRKİYE'NİN YERLİ GÜCÜNÜ DESTEKLİYORUZVodafone Türkiye İcra Kurulu Başkanı Engin Aksoy ise , sektörde yerli alternatif platformların çeşitlendirilmesi yönünde yapılan çalışmaları desteklediklerini , müşterilerine sınırsız internet deneyimi yaşatmak amacıyla 4 yıl önce kullanıma sundukları Vodafone Pass paketlerini ihtiyaç ve talepler doğrultusunda güncellediklerini belirtti .
Müşterilerinin mesajlaşma , sosyal medya ve video izleme gibi ihtiyaçlarını karşılamak üzere geliştirdikleri bu paketlerden Vodafone İletişim Pass paketini yeni uygulamalarla zenginleştirdiklerini ifade eden Aksoy , şu değerlendirmelerde bulundu : \ " İletişim Pass kapsamında sunduğumuz mevcut uygulamalara yerel mesajlaşma ve iletişim uygulamalarını da dahil etme kararı aldık . Tarifesi içinde İletişim Pass paketi olan tüm müşterilerimiz şubat itibarıyla yerli mesajlaşma uygulamalarını diğer uygulamalarla birlikte süresiz ve ücretsiz kullanırken , tüm Vodafone müşterilerimize ise bu uygulamaları 1 ay boyunca ücretsiz sunacağız . Vodafone olarak , üç operatörün beraber geliştireceği , uluslararası seviyede rekabet edebilecek sektörel ve yerli platformlara yönelik çalışmalarımıza devam edeceğiz . \ "

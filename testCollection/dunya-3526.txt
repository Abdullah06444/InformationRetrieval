SON DAKİKA HABERİ : Rusya Devlet Başkanı Putin , Moskova'da Dağlık Karabağ konusunda yapılan üçlü toplantıyla ilgili Cumhurbaşkanı Erdoğan'ı bilgilendirdi .
Son dakika haberi !
Cumhurbaşkanı Recep Tayyip Erdoğan , Rusya Devlet Başkanı Vladimir Putin ile bir telefon görüşmesi gerçekleştirdi .
Cumhurbaşkanlığı İletişim Başkanlığından yapılan açıklamaya göre , görüşmede , Türkiye - Rusya ilişkilerinin güçlendirilmesine yönelik adımlar ele alındı .
Görüşmede , Dağlık Karabağ konusundaki gelişmeler ile ateşkesin kontrolü ve denetimine yönelik Türk - Rus ortak merkezine ilişkin değerlendirmelerde bulunuldu .
Cumhurbaşkanı Erdoğan , görüşmede , Türkiye’nin bölge istikrarı ve barışı adına açılan yeni dönemde gereken katkı ve desteği sağlayacağını ifade etti .
Dağlık Karabağ’da Azerbaycanlıların ve Ermenilerin barış gücüne veya gözlem faaliyetine ihtiyaç duymadan birlikte yaşamasını sağlayacak şartları oluşturmak istediklerini belirten Cumhurbaşkanı Erdoğan , bu gerçekleştiğinde tüm dünyaya Türk - Rus ortaklığının yapıcı sonuçlarını bir kez daha göstermiş olacaklarını dile getirdi .

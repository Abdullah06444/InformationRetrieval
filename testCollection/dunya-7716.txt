Macaristan Devlet Bakanı Gergely Gulyas , ülkesinin Avrupa Birliği'nden ( AB ) yeterli miktarda yeni tip Corona virüs ( Covid - 19 ) aşısı temin edemediğini , bu yüzden Çin'den aşı alacağını söyledi .
Gulyas düzenlediği basın toplantısında , AB'nin Covid - 19 aşısı tedariki konusunda çok yavaş hareket ettiğini , ülkesinin 19,7 milyon doz aşı siparişi verdiğini ama bugüne kadar sadece 129 bin 860 kişiye yetecek kadar aşıya erişebildiklerini kaybetti .
Hükümetin , Macaristan'a yeterli miktarda Covid - 19 aşısı sağlamak için tüm fırsatları değerlendirmeye çalıştığını , bu kapsamda Çin ile de görüştüğünü aktaran Gulyas , \ " Sinopharm ile neredeyse anlaştık . Aşının ilk partisinin gelişi 1 milyon doz civarında olabilir . \ " diye konuştu .
Gulyas , Çin ve İsrail'in yanı sıra 1 Ocak 2021 itibarıyla Avrupa Birliği'nden ayrılma sürecini tamamlayan İngiltere'nin aşı temini konusunda bağımsız hareket ettiğini ve başarılı olduğunu söyledi .
Macaristan'da son verilere göre 96 bin 100 kişiye aşı uygulandı .
Sağlık Bakanlığının verilerine göre , ülkede son 24 saatte 1926 Covid - 19 vakası tespit edildi , toplam vaka sayısı 347 bin 636'ya , hayatını kaybedenlerin sayısı ise 118 artışla 11 bin 66'ya çıktı .

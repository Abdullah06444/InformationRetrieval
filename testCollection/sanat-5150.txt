Harzemşahlar Devleti'nin son lideri Celalettin Harzemşah'ın hayatını konu alan Mendırman Celaleddin / Ben Celaleddinim dizisinin ilk bölümü , yarın Özbekistan'da yayınlanmaya başlayacak .
Yapımcılığı ve proje tasarımı Diriliş Ertuğrul ve Kuruluş Osman dizilerinin yapımcısı Mehmet Bozdağ tarafından gerçekleştirilen , Türk - Özbek ortak yapımı dizinin ilk bölümü , yarın Özbekistan Milly TV'de yayınlanacak .
Cengiz Han'ın ordularını üst üste mağlup ederek , \ " Moğol ordularının yenilemeyeceği efsanesini yerle bir eden\ " olarak anılan Celalettin Harzemşah'ın hayatını anlatan dizi , Türkiye ve Özbekistan'ın yanı sıra dünyanın farklı ülkelerinde de gösterilecek .
TÜRK VE ÖZBEK OYUNCULAR ROL ALIYORDizinin genel yönetmenliğini Metin Günay , yönetmenliğini Kazakistanlı Nurgissa Almurat , sanat yönetmenliğini İran Azerisi Reza Himmeti , görüntü yönetmenliğini ise Efe Kubilay üstleniyor .
Türkiye , Özbekistan ve Türk dünyasından tanınmış oyuncuların yer aldığı dizide , Emre Kıvılcım , Özbekistanlı Yulduz Radjova , Rano Shodiyeva , Rayxoun Ulesanova , Tohir Saidov , Saide Rametova ve Gülenay Kalkan Ünlüoğlu rol alıyor .
Dizinin oyuncu kadrosunda Türkiye'den de Cemal Hünal , Sezgin Erdemir , Ferhat Yılmaz ve Kaan Yalçın gibi isimler bulunuyor .
ULUSLARARASI DİJİTAL EFEKT EKİBİ GÖREV ALDIKamera arkasında yaklaşık 500 kişilik bir ekibin çalıştığı \ " Mendırman Celaleddin\ " dizisinin dijital efektleri Türkiye , İngiltere , Hindistan ve Malezya'dan 200 kişilik bir ekip tarafından hazırlandı .
Özel efektleriyle uluslararası alanda dikkati çeken projede \ " Aslan Avı\ " sahnesinin animasyonları 5 ayda tamamlandı .
Özbek ve Türk oyuncular , dönem silahlarının kullanımı , binicilik , dönemin beden dilini kullanma gibi konularda Bozdağ Film bünyesindeki eğitim alanlarında 6 ay eğitim aldı .
13. YÜZYIL ÖZBEKİSTAN'I İNŞA EDİLDİHazırlık süreci 2 yıl süren dizi için 300 kişilik sanat ve dekor ekibi 300 dönüm arazi üzerine kurulu Bozdağ Film Platosu'nda 13. yüzyıl Özbekistan'ının mekanlarını inşa etti .
Dönemin Ürgenç kentinin çarşısı , hanları , evleri ve sokaklarıyla 20 bin metrekare alanda inşa edildiği platodaki Sultan Alaeddin Sarayı ise taht odası , sultan odaları , haremlik , saray girişi ve avlusuyla 7 bin 500 metrekare kapalı , 2 bin 500 metrekare açık alan olmak üzere 10 bin metrekarelik bir alanda tamamlandı .
Ayrıca 5 bin metrekarelik bir alanda 50 çadırlık Cengizhan Obası kuruldu .
Dizinin aksiyon ve savaş sahnelerinin çekimleri ise Aksaray'daki Ihlara ve Kapadokya vadilerinde yapıldı .
Dizide kullanılan aksesuar ve eşyaların büyük kısmı Özbekistan'dan temin edilirken , 100 bin metre kumaş kullanılarak 1500 kostüm dikildi .
CELALEDDİN HARZAMŞAH'IN HAYATINI KONU ALIYORHarzemşah Devleti'nin Sultanı Alaeddin Muhammed'in büyük şehzadesi Celaleddin Harzemşah'ın hayatını anlatan yapımda , Celaleddin'in sultan babası ve babaannesi Türkan Hatun arasındaki nüfuz mücadelesi , kimliğini gizleyerek girdiği Moğol hükümdarı Cengiz Han'ın ülkesini ele geçirmeyi planlaması konu ediliyor .
Dizide Cengiz Han'a meydan okuyup , ülkesini savunmayı görev edinen Celaleddin , Cengiz Han'ın otağında karşılaştığı Kutlu Bike'yi de Ürgenç'e getiriyor .

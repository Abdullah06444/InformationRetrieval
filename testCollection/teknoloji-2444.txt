Küçük yaştaki çocuklar akıllı telefon , tablet bilgisayar ile dijital dünyanın bir parçası olmak istiyor .
Uzmanlar ise bu konuda ebeveynlerin gözetmesi gereken altın kurallar olduğuna dikkat çekiyor : Akıllı telefon ve tablet kullanımı yaşı düşüyor .
Pek çok ebeveyn küçük yaştaki çocuklarının dijital dünyanın bir parçası olma isteği karşısında ne yapacağını bilmiyor .
Çocuğa akıllı cep telefonu ya da tablet bilgisayar almak için en uygun yaş nedir ?
Akıllı cep telefonu alırken hangi kriterler dikkate alınmalı , çocuklar dijital dünyanın tehlikelerinden nasıl korunabilir ?
Anne ve babalar , işte bu sorulara yanıt arayarak , çocukların küçük yaşlarda başlayan akıllı cep telefonuna sahip olma dileğinin ne zaman gerçekleştirilebileceğini bilmek istiyor .
Uzmanların görüşleri ışığında çocuklara dijital dünyanın kapılarını aralarken yetişkinlerin gözetmesi gereken altın kuralları sizin için derledik : İLKÖĞRETİM ÇAĞINDA CEP TELEFONU ALINABİLİR Mİ ?
" Çocukların da dijital katılımcılık hakkı var " diyen Alman Enformasyon Ekonomisi , Telekomünikasyon ve Yeni Medyalar Birliği'nin ( BITKOM ) Başkanı Achim Berg’e göre ilkokul öğrencileri de akıllı cep telefonu kullanabilmeli .
Ancak Federal Aile Bakanlığı başta olmak üzere pek çok uzman , ilköğretim çağındaki çocuklara akıllı cep telefonu alınmasını uygun bulmuyor .
11 YAŞINDAN KÜÇÜK ÇOCUKLARA NEDEN CEP TELEFONU ALINMAMALI ?
Alman Aile Bakanlığı uzmanları , 11 yaşından küçük çocukların akıllı telefon uygulamalarını bilinçli bir şekilde yönetemeyeceğine dikkat çekiyor .
Çocukları koruma sorumluluğunun ebeveynlerde olduğuna vurgu yapan uzmanlar , küçük çocukların internet ve sanal dünyada karşı karşıya kalabilecekleri tehlike ve tehditler karşısında kendilerini koruyamayabilecekleri konusunda uyarıyor .
PEKİ AKILLI CEPLERİN KULLANIMI ÇOCUKLARA YASAKLANMALI MI ?
Uzmanların bu soruya yanıtı net : Hayır yasaklanmamalı .
Anne ve babaların , çocuklarına kendi akıllı telefon ya da tabletlerini kullanmalarına izin verebileceği ama bu kullanıma bir süre sınırlaması getirilmesi ve kullanımın yetişkinlerin kontrolünde olmasının büyük önem taşıdığına vurgu yapılıyor .
Ebeveynlerin çocuklarıyla bu konuda anlaşmaları ve mutabık kalınan esaslara uyulmasını da sağlamaları gerekiyor .
Ayrıca küçük çocukların , kendi isimleri adına açmalarına izin verilmemesi gereken sosyal medya platformları hakkında merak ettikleri soruların yetişkinler tarafından yanıtlanması , olası tehlikeler konusunda da bilinçlendirmenin iyi olabileceği belirtiliyor .
İlkokul birinci sınıftaki bir çocuğun günde 30 dakikadan fazla akıllı telefon ya da tablet kullanmasına izin verilmemesi gerektiği vurgulanıyor .
ISRAR KARŞISINDA NE YAPMALI ?
Uzmanların , " Ama arkadaşımın var " diyerek pek çok çocuğun kendisine akıllı cep telefonu alınması konusunda ısrar etmesi karşısında ailelere yaptığı öneri ise şöyle : Yaşının akıllı telefon kullanmaya uygun olmadığı kararlılıkla çocuğa anlatılmalı .
Bunu yaparken de ebeveynler sınırlı süre olmak kaydıyla çocuklarına kendi telefonlarını kullanabileceklerini söylemeli .
Çocuğunun bilinçli bir akıllı cep telefonu kullanıcısı olmasını isteyen anne babalar , rol model olduklarını unutmamalı , kendileri de cep telefonlarını bir kenara koyabilmeli .
AİLELERE SADE CEP TELEFONU ÖNERİSİ Pek çok aile küçük yaştaki çocuklarına gerektiğinde hızlıca ulaşmak istediklerini söylüyor .
Uzmanlar bunun için , internet bağlantısı olmayan , akıllı olmayan cep telefonlarının da yeterli olduğuna dikkat çekerek , bu model cep telefonlarının satın alınabileceğini söylüyor .

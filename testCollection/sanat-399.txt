Sağlık Bakanı Koca , sanatçı Rasim Öztekin'in , geçirdiği kalp rahatsızlığı sonrası kaldırıldığı hastanede hayatını kaybettiğini bildirdi .
Dizi , tiyatro ve sinema oyuncusu Rasim Öztekin , tedavi gördüğü hastanede hayatını kaybetti .
Öztekin , geçirdiği kalp rahatsızlığından sonra , Dr. Siyami Ersek Göğüs Kalp ve Damar Cerrahisi Eğitim ve Araştırma Hastanesi'ne kaldırılmıştı .
Öztekin , burada yapılan tüm müdahalelere karşın kurtarılamadı .
62 yaşındaki sanatçının vefatını Twitter hesabından yaptığı açıklamayla duyuran Sağlık Bakanı Fahrettin Koca , \ " Televizyon olan her evde aileden biriydi . Başımız sağolsun\ " ifadelerini kullandı .
Öztekin'e 14 yıl önce kalp yetmezliği teşhisi konulmuştu .
RASİM ÖZTEKİN KİMDİR ?
Rasim Öztekin , 14 Ocak 1959 tarihinde İstanbul'da dünyaya geldi .
Oyuncu Pelin Öztekin'in de babası olan usta isim , İstanbul'daki Galatasaray Lisesinin ardından İstanbul Üniversitesi Basın Yayın Yüksek Okulundan mezun oldu .
Sahne yaşamında ilk deneyimlerini İstanbul Akademik Sanatçılar Topluluğu ve Kadıköy Halk Eğitim Merkezi ile Nöbetçi Tiyatro’da çalışmalarla edindi .
Ferhan Şensoy'un Ortaoyuncular topluluğunda profesyonel olarak tiyatro sanatçılığına başladı .
2016 yılında Kel Hasan Efendi'nin kavuğu , Ferhan Şensoy tarafından kendisine devredildi .
20 Eylül 2020 tarihinde ise kavuğu Şevket Çoruh'a devretti .

Gezgin Eren Güler , arkadaşlarıyla birlikte yaptığı Likya Yolu yürüyüşünü gün gün kare kare yazdı , anlattı .
Aslında her şey bundan iki yıl önce sevgili dostum İsmail ile kahve içerken başlamıştı . \ " Şu Likya Yolu’nu keşke biz de yürüyebilsek\ " diye başlayan hayal , yaklaşık 6 ay önce gazeteci arkadaşımız Mustafa Karakuş’un \ " Biz bu sene kuzenim Atakan ile Likya Yolu’nu yürüyeceğiz\ " demesiyle birden hayalden öteye geçti . \ " Mustafa kadroya bizi de yaz\ " dedik , yıllık izinleri ayarladık ve sonradan eklenen arkadaşlarla 7 kişiye ulaşıp sırtımızda çantalarımız çadırlarımız , iki hafta önce Kaş’tan yola çıktık .
Toplam 7 günlük ve yaklaşık 110 km’lik zorlu bir yürüyüşle de Çıralı’da hedefimize ulaştık .
İşte aşağıda okuyacağınız yazı , bu 7 günün hikayesidir .
Bundan sonra Likya Yolu’nu yürümek isteyenlere ışık olmasını , rehberlik yapmasını ve ilham vermesini sağlamak , doğanın tam içinde başka türlü bir tatilin de var olduğunu göstermek için yazılmıştır .
Ayrıca yolu ne kadarlık yükle yürümeli , çadır kurmak illa gerekli mi , ne gibi malzemeler taşımalı , nerelerde kalınabilir gibi sorulara da cevap verecektir .
Likya Yolu yürüyüşü hakkında : Kaç gün , kaç km ve hikayesi ne ?
Hikayeyi anlatmaya başlamadan önce kısa bir bilgi notu verelim .
Likya Yolu , Fethiye’den Antalya’ya kadar uzanan toplam 535 km’lik bir parkur .
Genelde insanların belirli parkurlar seçerek yürüdüğü bu yol , dünyanın en iyi 10 yürüyüş parkuru arasında gösteriliyor .
İngiliz / Türk amatör tarihçi Kate Clow‘un çok büyük katkıları ile 19 yılında ortaya çıkarılıp işaretlenen yol , aynı zamanda Türkiye’nin ilk uzun mesafeli yürüyüş rotası olarak biliniyor .
Likya yolunu her yıl yaklaşık 30 bin kişi yürüyor .
Bizim parkurumuz : Kaş - Çıralı Biz Likya Yolu’nda 1 haftalık yürüyüş için yaklaşık 110 km uzunluğundaki Kaş - Çıralı güzergahını tercih ettik .
Hem dağlardan hem de deniz kenarlarından geçmesi ve konaklama imkanları sunması ile yürüyüşçüler arasında popüler bir rota olmasını not edin .
En önemli sorunu ise su kaynaklarının kıtlığı .
Cumartesi sabah Antalya Havalimanı’na indikten sonra Kaş merkezli bir firmadan transfer alarak sorunsuz bir şekilde Kaş’a ulaştık .
Bir grup arkadaşımız otobüsle geleceği için onları beklerken meydandaki çay bahçelerinden birine oturduk ve önümüzdeki günlerde sadece ekmek , kuruyemiş ve ton balığı yiyeceğimizi düşünerek son bir mükellef kahvaltı yapalım dedik .
Gerçi aşağıda da anlatacağım üzere bu son kahvaltımız olmadı , hatta çok daha iyilerini bile yapabildik .
Fazla panik yapmışız …
İlk durak ilk şok : Biz hiç böyle düşünmemiştik\nYemekleri yedikten sonra , saat 13.00 gibi ve tam da öğle sıcağında yürüyüşe başladık .
Kaş’tan çıkıp önce Küçük Çakıl , arkasından Büyük Çakıl’ı geçtik ve 5 km mesafedeki Limanağzı’na yürümeye başladık .
Ancak birçoğumuzun ortalama 15 kg gelen sırt çantaları ile ilk imtihanı olduğu için henüz daha ilk kilometrelerde özellikle omuzlarımız ciddi bir şekilde acımaya başladı .
Neyse ki daha önce bizi bu yönde uyardıkları için fazla üzerinde durmadık ve yola devam ettik .
Limanağzı’na yaklaşırken ilk sürprizimizle karşılaştık .
Çantaları bırakıp aşağı inilmesi gereken kayalar , daracık geçişler ve nihayetinde sadece ipe tutunarak geçilebilen bir bölge .
Halbuki biz bu yürüyüşe çıkarken hiç böyle düşünmemiştik .
Belgrad Ormanı’ndaki gibi rahat patikalarda yan yana yürüyüp sohbet edebileceğimiz bir yolculuk planlarken , daha ilk etapta golü yedik .
Anladık ki hiçbir şey tahmin ettiğimiz gibi olmayacak .
Bırakın rahat patikaları , ayağımız uzun bir süre toprağa bile değmedi .
Sadece taşlar ve kayalar üzerinde , azami dikkatle yapılan bir iniş - çıkış ve yürüyüş ile ilk durak olan Limanağzı’na ulaştık .
Denize girelim mi girmeyelim mi derken pas geçtik ve yürümeye devam ettik .
Kayalarda dansYol üzerinde ikinci büyük molayı ise Limanağzı’ndan yaklaşık 4 km uzakta olan bu koyda verdik .
Özellikle son etabı denize doğru uzanan kayalıklarda yapılan yürüyüş bizi oldukça zorladı .
Ama aşağıdaki koyu görünce bütün yorgunluk gitti .
Hemen çantaları bir ağaç dibine bıraktık , isteyen dinlenip bir şeyler atıştırdı , isteyen kendini buz gibi denize bıraktı .
Ufakdere’de çadır ve harika manzara Bu moladan sonra ilk gece kamp yapmayı planladığımız Ufakdere‘ye doğru hareket ettik .
Yaklaşık 2 saatlik sıkı bir yürüyüşün ardından minik bir derenin üzerinden geçip etrafı adalarla çevrili şahane bir yer olan Ufakdere’ye ulaştık .
Burada genelde yürüyüşçülere ve kampçılara hizmet veren ama aynı zamanda hazır odaları da bulunan şirin bir tesis var .
Normalde Likya Yolu yürüyüşçülerinin işletmesindeki problemlerden dolayı pek tercih etmediği bu tesis , sezon başında el değiştirince bambaşka bir yere dönüşmüş ve yürüyüşçü dostu haliyle yeniden popüler hale gelmiş .
Tesise varır varmaz kendimizi manzaranın karşısındaki koltuklara atıverdik .
İlk günün yorgunluğu ile böylesi bir manzaranın karşısına oturmak ve soğuk bir şeyler içmenin keyfi gerçekten inanılmazdı .
Ben dahil grubun bir kısmı adam başı 15’er TL vererek tesisin bahçesine çadırları kurduk .
Bir kısmımız ise biraz daha doğal olsun diye çok yakındaki boş bir araziyi tercih etti .
Akşam yanımızdaki malzemelerle kendimize güzel bir sofra kurduk .
Tesisin sahibi İsa Bey’in bir demlik çay ikramı ile de geceyi taçlandırdık ve saat 10 gibi ağaç hışırtıları ve rüzgar sesleri eşliğinde çadırlara geçip geceyi noktaladık .
Pazar Günü : Hedef Aperlai Sabah o kadar yorgunluğa karşın saat 06.30 gibi neredeyse herkes ayaktaydı .
Kuruyemiş ve yulaflı ekmekten oluşan kahvaltımızı yapıp çayları içtik yola düştük .
Ama bizi ne kadar zor bir parkurun beklediğine dair henüz hiç bir fikrimiz yoktu .
Ufakdere’den sonra nispeten geniş bir patikadan başlayan yürüyüş 1-2 km sonra bildiğimiz kayalık parkura döndü .
Yine kayalardan sekerek ve ayaklarımızı çizen maki bitki örtüsünün içerisinden ilk mola yerimiz olan Üzümlü Koyu’na yol almaya başladık .
6 km sonra Üzümlü’ye ulaştığımızda hava iyiden iyiye ısınmıştı .
Üzümlü , ağaçlar altında kamp yapılabilecek geniş düzlükler sunan çok güzel bir koy .
Denize girmeye üşensek de görüntüsü çok güzeldi .
Ayrıca koyda gürül gürül su akan bir çeşme de var .
Büyük Kabus Başlıyor : Boğazcık Yokuşu Burada yaklaşık yarım saatlik bir mola verip ana besinimiz haline gelen kuruyemişleri atıştırdıktan sonra yolun en zor etabı olan Boğazcık köyüne doğru yürüyüşe geçtik .
Grubun doğal şefi olan sevgili dostumuz Atakan bizi parkurun zorluğu konusunda biraz uyandırmıştı ama açık konuşmak gerekirse beklediğimizden çok daha zordu .
Yaklaşık 6 km boyunca daracık yollardan geçip kayalar ve taşlar üzerinden tırmandık .
Bir de tam öğle sıcağına denk gelince özellikle son bölüm ciddi bir ızdırap haline geldi . < !
- - / Yoast SEO plugin .
- - >\nBirçok kez 5’er dakikalık molalarla nefeslendik .
Ama yol bir türlü bitmek bilmedi .
Bir de bunun üzerine sonlarda işaretler de karışınca grubun bir kısmı yolunu kaybetti ve o sıcakta yarım saat boşu boşuna enerji harcadı . \nDikkat !
İşaretleri değiştiren işletmeci Yol kaybetme derken , buraya bir parantez açalım .
Daha önce Likya Yolu ile ilgili bloglarda bazı işletmelerin yolları kendilerine çıkmak için bilerek işaretleri değiştirdiğini okumuştum .
İşte bu iddialar Boğazcık için de geçerli .
Özellikle Likya Yolu’nun Facebook grubunda köydeki bir pansiyon için bu iddialar çok ciddi şekilde dile getiriliyor . \nBirçok yürüyüşçü bu işletmenin insanları bilerek yorgun düşürdüğünü ve böylece mecburen kendilerinde konaklamak zorunda bıraktığını iddia ediyor .
Yürüyüşçülere yapılabilecek en büyük kötülük bu .
Üç kuruş para için insanların hayatlarını tehlikeye atıyorlar .
Hele bir de yolun sonuna doğru suyunuzun bittiğini düşünsenize . İsteyenler bu tartışmalı yerin neresi olduğuna gitsin Facebook grubundan baksın .
Gerçekten çok ciddi iddialar var .
Neyse , biz yaklaşık 3 saatlik bir yürüyüşle en tepedeki Boğazcık Köyü‘ne ulaştık .
Geçimini seracılık ve hayvancılıkla karşılayan köy , yürüyüşçülerin uğrak rotası .
Burada Apollonia Lodge adlı yeri özellikle öneriyorum .
Üşenmeyin , köyün içinden 100-150 metre daha yürüyün .
Burada ister yemek yiyip dinlenebilir , isterseniz de konaklayabilirsiniz .
Aperlai’ye iniş başladı Köydeki molanın ardından gece konaklamayı planladığımız yer olan Aperlai’ye doğru inişe geçtik .
Ama aklınıza iniş denince elinizi kolunuzu sallaya sallaya yürüyebileceğiniz bir patika gelmesin .
Önceki çıkışın inişi niteliğinde 8 km’lik bir yürüyüş bu .
Evet zor ama bir çok yerde şahane manzaralar karşınıza çıkıyor .
Özellikle yolun sonlarında karşınıza çıkan Likya mezarları sanki başka bir dünyada olduğunuz izlenimi veriyor .
Yolun zorluğuna takılmayıp manzaralara odaklanırsanız harika bir yürüyüş sizi bekliyor .
Burada bir uyarı daha yapayım ; Boğazcık’da size \ " Aperlai - Üçağız bölgesini yürümenize gerek yok , gelin biz sizi araba ile bırakalım\ " diyen üç kuruşun peşindekilere kanmayın , mutlaka o inişi yapın .
Eğer yapmazsanız Aperlai’deki Purple House‘u nasıl göreceksiniz ?
Ve Purple House : Rıza’nın Masal evi Evet , inişi bitirip Aperlai’ye ulaştığınızda sizi harika bir manzara bekliyor .
Çadırınızı Aperlai’deki düzlüklere kurabileceğiniz gibi , adam başı 10 TL verip Purple House’un bahçesine de kurabilirsiniz .
Purple House sığ bir koyun dibine kurulmuş ve benim daha önce gördüğüm hiç bir tesise benzemeyen bir yer . \nBirincisi ormanın içinde saklı bir hazine .
İkincisi 550 yaşındaki o zeytin ağacının altında bir kahve içmenin keyfi hiçbir şeye değişilmez .
Üçüncüsü de orada Rıza adında yürüyüşçü dostu çok güzel bir insan var .
Dedesinden kalan yere yaklaşık 10 yıl önce yerleşmiş ve burayı yürüyüşçülerin mekanı haline getirmiş .
Karısı ve oğluyla birlikte yaz kış hem burada yaşıyor hem de gelen misafirleri ağırlıyor .
Bu arada bilginiz olsun ; yemek isterseniz akşam menüsü de kahvaltı da 25 lira .
İster çantanızdakileri yiyin ister buradan yiyin , fark etmez .
Pazartesi Günü : Çantaları sattık , hedef ÜçağızGece çadırları kurup o yorgunlukla anında uyuduktan sonra sabah Üçağız - Kaleköy etabına başladık .
Ancak burada ufak bir kaçamak yaptığımızı itiraf edeyim .
Rıza’nın ayarladığı bir tekne ile çantaları önceden Kaleköy’deki Mehtap Pansiyon‘a gönderdik ve biz yola çantasız , 15 kilo hafif bir şekilde çıktık .
İlk başlarda geniş patika ve düzlüklerden ilerledikten sonra Üçağız’a yaklaştıkça parkur zorlaşmaya başladı .
Dar geçitler ve kayaların arasından toplamda 9 km civarı yürüyüşle Üçağız’a ulaştık .
Burada küçük bir içecek molası verip , hemen ardından 3 km yürüyüşle Kekova Yarımadası’nın en güzel yeri olan Kaleköy’e ulaştık ve Mehtap Pansiyon’da çantalarımızla buluştuk .
Hava çok güzel olmamasına karşın sahile inip batık Likya mezarlarının üzerinde denize girip en tepedeki Simena Kalesi’ni gezdik .
Harika evlerle dolu köyün her bir köşesini arşınladık , o mistik havayı içimize çektik .
10 liraya bu manzaraDaha sonra da adam başı 10 TL verip Mehtap Pansiyon’un portakal , dut ve yenidünya ağaçlarıyla dolu bahçesine çadırlarımızı kurduk .
Bazı arkadaşlar ise çadır kurmayıp pansiyonun sahibi Saffet Bey’in önerisiyle bahçedeki sedirlerde uyku tulumu ile yatmayı tercih etti .
Burada akşam yemeğini isterseniz kendi getirdiklerinizle yiyebilir isterseniz de pansiyonun menüsünden yararlanabilirsiniz .
Fiyatlar bizi üzmeyecek cinsten olduğu için akşam kendimize doyumsuz manzaraya karşı güzel bir Lagos ziyafeti çektik .
Sabah kahvaltısını da adam başı 15 liraya enfes reçeller ve sıcaklarla dolu bir masada yine aynı manzaraya karşı yaptık .
Tahmin ediyorum bu fiyata şimdiye kadar yediğim en güzel kahvaltıydı .
Tadına doyamadık .
Saffet Bey ve ailesine çok teşekkürler …
Salı günü : Hedef KaraözKaleköy’den yüklerimizi sırtlanıp tekrar yola düştük .
Geniş patikalar ve ağılların arasından geçerek kendimizi Demre yoluna vurduk .
Yine yaklaşık 8-10 km bir yürüyüş bizi bekliyordu .
Yürüyüşün sonlarına yaklaşırken karşımıza çıkan Çakıl Plajı güzel bir sürpriz oldu . \nDenize atlayıp yenilendikten sonra mola vereceğimiz yer olan Demre Andreake Kamping’e doğru yürüyüşe devam ettik .
Demre’nin geniş kumsalına ulaşır ulaşmaz burada bir barakada yaşayan balık adam Salih’e uğradık .
Sağolsun hepimize güzel bir kahve yaptı , biraz sohbet ettik ve ayrıldık .
Bu arada aklınızda olsun , çok güzel yılan balığı yapıyor .
Biz gelemedik ama siz denk gelirseniz yemeden geçmeyin . \nAndreake Kamping’de adam başı 8 liraya yufka ekmeğine sarılı domates peynir ve yanında zeytin çayla öğlen yemeğimizi yedik .
Daha sonra bir minibüs kiralayıp Karaöz’e doğru yola çıktık .
Bu etap genelde yürüyerek değil minibüsle yapılıyor .
Çünkü ana yoldan yürümenin pek bir anlamı yok .
Ya da dağ yollarından gelebilirsiniz ama çok zorlu olduğunu ve uzun sürdüğünü duyduk .
Açıkçası Demre - Karaöz arasını minibüsle geçmek daha mantıklı geldi . \nKorsan Koyu’nda kampYaklaşık 1.5 saatlik bir yolculuktan sonra Karaöz tabelasından saptık ve köyün içinde indik .
Önümüzde geceleyeceğimiz Korsan Koyu için sadece 3 km vardı .
1 saatte bu mesafeyi alıp koya geldik .
Buraya aslında araçlarla da ulaşım var ve özellikle hafta sonları günübirlik kullanım çok yaygın olduğu doğa dostu yürüyüşçülere hiç tavsiye edilmiyor .
Ama biz gittiğimizde bomboştu , sadece 2.5 aydır tek başına orada kalan bir arkadaş vardı .
Yine harika bir manzaraya karşı çadırlarımızı kurduk , güzel bir kamp ateşi yaktık .
Yanımızdaki ton balıkları , ekmek , sosis ve kuruyemişle soframızı kurduk .
Gerçi etraftaki ıssızlık bir arkadaşımızı biraz korkuttu , \ " Tek başıma yatmayayım\ " dedi ve uyku tulumunu alıp başka bir çadıra taşındı .
Ama şimdi isim verip rencide etmeyeyim : ) ) \nÇarşamba günü : Yağmur sürprizi Sabah kalktığımızda maalesef bizi kötü bir sürpriz bekliyordu . Hava kararmış ve durmaksızın bir yağmur vardı . Önümüzdeki parkur da sıkı bir tırmanışı ve inişi gerektiren yaklaşık 16 km’lik Gelidonya Feneri - Adrasan parkuruydu . Islak kayalarda nasıl yürüyebileceğimizi düşünürken , arabayla Adrasan’a gidip bir gün mola verme fikri oluştu . Tam hazırlıkları buna göre yaparken bir anda havanın açmasıyla tekrar eskiye döndük ve yürümeye karar verdik . Korsan Koyu - Gelidonya Feneri arası 4 km. Yol ilk başlarda çok rahat giderken sonlara doğru tırmanış keskinleşiyor ve zorlaşıyor . Ama ulaştığınızda gördüğünüz manzara her şeye değer . Tek sıkıntı su kaynağının olmaması . \nGelidonya Feneri’nden sonra Adrasan etabı da ciddi iniş çıkışları olan orta - zor bir parkur . Özellikle Paratoner Ormanı denilen ve yıldırım çeken bölgedeki iniş bizi zorladı . Bir de yıldırımın isabet edip devirdiği ağaçların görüntüsü hafif de olsa insanı ürpertiyor . Metin Abi’nin oteli Adrasan’a son 3 km kala parkur son derece rahatlıyor . Geniş bir patikada otoban gibi yolda ilerliyorsunuz . Ancak Adrasan’da da bizi biraz sıkıntılı bir hava bekliyordu . Rüzgar çok kuvvetli esmeye başladı ve çadır kuracak yer bulmakta sıkıntı çektik . Ne yapsak , kursak mı kurmasak mı derken imdadımıza sahildeki Blue Bay otelin sahibi Ankaralı Metin Bey yetişti . İstersek bedelsiz bir şekilde bahçeye çadır kurabileceğimiz veya adam başı kahvaltı dahil 45 liraya odalarda konaklayabileceğimizi söyledi . Biz de yolculuğun tek otel konaklamasını burada yapmayı tercih ettik ve odalara yerleşip günlerdir yüzünü görmediğimiz sıcak su ile buluştuk . Perşembe Günü : Apaçi’den malzemeleri aldık , hedef Musa Dağı Harika bir uykunun ardından güne yine güzel bir kahvaltıyla başladık . Bugünkü hedefimiz Adrasan - Olympos arasındaki Musa Dağı’nı tırmanıp en tepede kamp yapmaktı . Metin Abi’nin otelinin hemen yanında bulunan Apaçi lakaplı Mustafa Abi’nin marketinden kendimize gece kamp için gerekli malzemeleri son derece uygun fiyatlarla aldık ve yola düştük . \nBu arada Mustafa abinin Avusturyalı eşi inanılmaz bir elmalı tart yapıyor , yediğinizde ağzınızdaki tat sizi çok şaşırtacak . Denemeden geçmeyin . Hem Metin Abi’ye hem de Apaçi Mustafa’ya , o güzel insanlara buradan selam olsun . En Güzel Kamp Yerimiz : Musa Dağı’nın Zirvesi Adrasan’dan Musa Dağı’nın zirvesi 8 km. Tırmanış olduğu için biraz zorladığı doğrudur ama Boğazcık çıkışından daha kötü değil . Özellikle tepedeki kamp alanına ulaştığınızda her şeye değdiğini görüyorsunuz . Manzara ve boşluk hissi nefes kesici . Kesinlikle muazzam bir kamp alanı . İyi ki burada kamp yapmışız . Saat 14.00 sularında ulaştığımız zirvede çadırlarımızı kurduk ve etrafı keşfe çıktık . Kamp alanının 100 metre aşağısında barakası olan Çoban Celal Dayı’dan yufka ekmekleri ve nar suyu da alınca keyfimiz tastamam oldu . Yine gece kamp ateşi yakıldı , aşağıda aldığımız sucukları peynirleri yufka ekmeğine sarıp mükellef bir yemek yedik . Cuma Günü : Hedef Olimpos ( Olympos ) : İniş Başlasın Gece hava biraz soğumasına karşın uyku tulumlarımız sayesinde rahat bir uyku çektik . Sabah ateşi tekrar alevlendirip kalan malzemelerle güzel bir kahvaltı yaptık . Üzerine çay - kahve keyfini de pas geçmeyip Olympos’a doğru inişe geçtik . Diğerlerine göre daha kolay 8 km’lik yürüyüşle öğleden sonra Olympos’a ulaştık . Önce bir gözleme molası arkasından deniz keyfi ile son durak olan Çıralı’ya yürümeye başladık . \nBu arada Çıralı’da gazeteci dostum Metin Can’la karşılaşmak da hoş bir sürpriz oldu . Geçen sene de yine bu vakitlerde Kartalkaya’da karşılaşmıştık . Tesadüf işte … Olympos - Çıralı arası çok yakın . Sahilden yaklaşık 2 km. O kadar dağları , tepeleri kayaları aşmışız , son 2 km bize ne yapar ki ? \nKaan’ın Yeri : Elif CampingÇıralı’nın sonuna geldiğimizde çadır atacak yer aramaya başladık . Biz 3 kişi tercihimizi Elif Camping’den yana kullandık . Diğer arkadaşlar ise biraz daha gidip tesis olmayan bir yerde konaklamaya karar verdi . Elif Camping hemen kumsalda bulunan bir yer . Adam başı 15 liraya çadırları kurup kumsaldaki çardaklara oturunca bütün yorgunluğumuz da bir anda gitti . Elif Camping iki sene önce Kaan adında eski bir barmen ve turizmci tarafından devralınmış bir yer . Yürüyüşçülerin tüm ihtiyaçlarını karşılıyor . Ayrıca isteyene bungalovlar da var . Kaan’ın annesi ve teyzesi günlük yemek menüsünü hazırlıyor , 20 liraya çok güzel karnınızı doyurabiliyorsunuz . Sabah kahvaltısı da 15 lira . Bana sorarsanız sadece o manzarada oturmak bile 15 lira eder . Kaan’ın bize sunduğu içten misafirperverlikle bütün yolun yorgunluğunu üzerimizde attık . Denize girdik , yedik , içtik , Çıralı’yı dolaştık . Portakal bahçelerinde gözümüz kaldı , yenidünyalara bayıldık , dutlar bizi bizden aldı . Elbette ki \ " İstanbul’u bırakıp buralarda yaşamak lazım abi . Şöyle 10 odalı bir pansiyon işletsen yeter\ " geyiği bol bol yapıldı . Ve Bitti … Ama saat 18 olduğunda transfer aracı geldi ve bizi havaalanına götürürken rüyaların da sonu geldi . 22.30 uçağına binmemizle de bu muhteşem tatil artık sadece anılarımızda yaşayacaktı . Evet , aslında hepimiz buraya yerleşemeyeceğimizi , o çok özendiğimiz hayatı burada kuramayacağımızı biliyorduk ama hayali bile güzeldi . İstanbul’dan çıkarken içerisinde yiyecekler giyecekler ve kamp malzemeleri olan 65 litrelik dev sırt çantalarımıza dönüşte hatıralarımızı , anılarımızı , portakal bahçelerinin ve dağların kekik - adaçayı kokularını , masmavi denizi , güzel insanların misafirperverliklerini , dostluğu ve harika manzaraları doldurup geri döndükEvet , biraz zordu ama her şeye değerdi . İçerisinde biraz da olsa macera ruhu olan , doğayı ve yürümeyi seven , betonlardan bunalan ve kendisini tabiat ananın kucağına atmak isteyen herkes için bu parkuru sonuna kadar tavsiye ediyorum . Belki de seneye Fethiye - Kaş parkurunda görüşürüz .

SON DAKİKA HABERİ : Libya'da geçici yönetimin başkanlığına Muhammed Menfi , başbakanlığa da Abdulhamid Dibeybe seçildi .
Son dakika haberi !
Birleşmiş Milletler ( BM ) öncülüğünde İsviçre'de toplanan Libya Siyasi Diyalog Forumu ( LSDF ) üyelerinin oylaması sonucunda , 24 Aralık 2021'de yapılması planlanan seçimlere kadar Libya'yı yönetecek geçici yürütme otoritesi belirlendi .
Libya'nın farklı kesimleri ve coğrafi bölgelerini temsil eden 74 üyenin katıldığı oylama sonucunda , Başkanlık Konseyi Başkanlığına Muhammed Menfi , Başbakanlığa da Abdulhamid Dibeybe seçildi .
BM Libya Destek Misyonu ( UNSMIL ) Temsilcisi Stephanie Williams , oylama öncesi yaptığı konuşmada , geçiş döneminde görev yapacak yeni yürütme otoritesinin adaylarının 24 Aralık'ta ülkeyi seçimlere götürmeyi taahhüt ettiklerini söyledi .
Liste yöntemine göre yapılan oylamada , Menfi ve Dibeybe'nin yanı sıra Başkanlık Konseyi yardımcıları olarak Musa el - Koni ve Abdullah el - Lafi'nin bulunduğu liste , 74 üyeden 39'unun oyunu aldı .
Akile Salih , Fethi Başağa , Usame Cuveyli ile Abdulmecid Seyfunnasr'dan oluşan ve ikinci tura kalan diğer liste ise 34 oyda kaldı .
LSDF üyelerinden biri oy kullanmadı .
LSDF'nin belirlediği liste yöntemine göre , dört listenin yarıştığı ilk turda kazanmak için oyların yüzde 60'ını almak gerekiyordu .
Ancak birinci turda listelerden hiçbiri bu oyu yakalayamadığı için en yüksek oyu alan iki liste ikinci tura kalmıştı .
İkinci turda salt çoğunluk seçimi kazanmak için yeterli sayıldı .
Libya'nın doğusunu temsil etmek adına seçimlere katılan ve geçici yönetimin Başkanlığına seçilen Muhammed el - Menfi , Tobruk kenti doğumlu .
Le Havre Üniversitesi Makina Mühendisliğinde 2007'de yüksek lisans , 2011'de doktora eğitimini tamamlayan Menfi , devrim sonrasında kurulan yasama organı Libya Milli Genel Kongresinde üyelik yaptı .
Menfi'nin Libya'da 2015 sonrasında kurulan Libya Devlet Yüksek Konseyinde üyelik görevi devam ediyor .
Muhammed el - Menfi , Aralık 2018
2018 - Aralık 2019 döneminde Libya’nın Yunanistan Büyükelçisi olarak görev yaptı .
Türkiye ile Libya arasında 27 Kasım 2019'da imzalanan deniz yetki alanlarının sınırlandırılmasına dair mutabakat muhtırasına karşı beyanat vermesi istenen Menfi , basında çıkan haberlere göre bu talebi reddettiği için Yunanistan tarafından sınır dışı edilmesiyle gündeme geldi .
BAŞBAKAN ABDULHAMİD DİBEYBE Libya'da devrimin kalesi olarak kabul edilen Misrata kentinde 1958'de dünyaya gelen Dibeybe , ülke içinde nüfuzlu bir iş adamı sayılıyor .
Dibeybe'nin ülkenin batısındaki aşiretlerin desteğini aldığı ve Libya Başmüftülüğüne yakın olduğu aktarılıyor .
Libya'nın en büyük inşaat firması olarak tanımlan Libya Yatırım ve Geliştirme Holding Şirketinin ( LIDCO ) 2006'dan bugüne başkanlığını yürüten Dibeybe , Libya'nın önde gelen futbol kulübü Etihad'ın da başkanlığını yapıyor .
Dibeybe'nin lisans ve yüksek lisans eğitimini Kanada'da mühendislik alanında tamamladığı ve çocuklarının aynı zamanda Kanada vatandaşı olduğu ifade ediliyor .
BAŞKANLIK KONSEYİ ÜYELERİBaşkanlık Konseyine güneydeki Fizan bölgesini temsilen seçilen Libyalı siyasetçi ve diplomat Musa el - Koni , Libya'nın Tuareg kabilesinin liderlerinden biri olarak tanınıyor .
Çocukluk ve gençlik yıllarını Ubari , Sebha şehirlerinde geçiren , ardından başkent Trablus’ta yaşayan Koni , 2005'ten 2011 iç savaşına kadar Mali’de Libya Başkonsolosu olarak görev yaptı .
Mali’deki görevi esnasında Libya lideri Muammer Kaddafi’nin , rejimi devirmeyi amaçlayan halk devrimine karşı Tuareg aşiretleriyle görüşmesini ve Tuaregleri silahlandırmasını istemesinin ardından görevinden istifa etti .
Libya devriminin ardından 2014'teki seçimler sonucunda Temsilciler Meclisinin üyesi olan Koni , 2016'da Başkanlık Konseyi üyeliğine seçildi .
Koni , 2016'dan itibaren Libya Ulusal Mutabakat Hükümeti Başkanlık Konseyi’nin güney bölgesi temsilcisi ve Başkan Yardımcısı olarak görev yaptı , 2 Ocak 2017’de Başkanlık Konseyi’nin Libyalıların beklentilerine cevap veremediği gerekçesiyle Konseyden istifa etti .
Başkanlık Konseyi Üyesi Abdullah Hüseyin el - Lafi ise ülkenin batısındaki Zaviye kentini temsilen Konseyde yer aldı .
Lafi'nin Libya Temsilciler Meclisi Ekonomi , Ticaret ve Yatırım Komitesi üyeliği yaptığı belirtiliyor .
UNSMIL tarafından , Libya'nın farklı kesimleri ve coğrafi bölgelerini temsilen seçilen 75 kişinin yürüttüğü ( biri hayatını kaybetti ) Libya Siyasi Diyalog Forumu'nun oturumlarına , UNSMIL Temsilcisi ve BM Genel Sekreteri Libya Özel Temsilci Vekili Stephanie Williams liderlik ediyor .
LSDF'nin en önemli hedeflerinden biri , Libya krizinin siyasi çözümü için ülkeyi Başkanlık ve Parlamento seçimlerine götürerek Libyalıların oylarıyla ülkede yeni bir yönetim seçilmesini sağlamaktı .
Forum kapsamında seçilen yürütme otoritesi , devlet kurumlarını birleştirmek ve ilan edilen tarihte ülkeyi seçimlere hazırlamakla görevlendirilmesi planlandı .
GÖREV VE YETKİLERBaşkanlık Konseyinin yetkilerinin başında Libya Ordusu Başkomutanlığını üstlenmek ve ordunun üst düzey mensuplarını ve İstihbarat Kurumunun başkanını atamak geliyor .
Konseyin ayrıca , Libya'daki yabancı ülke misyon temsilcilikleri ve temsilcilerini akredite etmek , Temsilciler Meclisi , Milli Savunma ve Güvenlik Konseyine danışmak şartıyla olağanüstü hal ilan etmek , savaş ve barış kararı almak gibi yetkileri bulunuyor .
Ancak bu sisteme göre , Cumhurbaşkanına benzer konumundaki Başkanlık Konseyi Başkanı , karar alma süreçlerinde tek başına yetkili olamıyor .
Tüm kararların , başkan dahil Başkanlık Konseyinin üç üyesinin oy birliği ile alınması gerekiyor .
Bu kurala aykırı olarak alınan tüm kararlar hükümsüz sayılıyor .
Başbakanın yetkileri ise Konseyin çalışmalarını denetlemek , toplantılarına başkanlık etmek , toplantı tutanaklarına göre kararnamelerini imzalamak ve dış ilişkilerde devleti temsil etmekle sınırlı tutuluyor .
Devletin yüksek idari organı olan Ulusal Birlik Hükümetinin ( başbakan ) yetki ve sorumlulukları arasında ise seçimlerin planlanan tarihlere göre yapılmasını sağlamak , seçimlere kadar olan geçiş sürecini sonlandırmak , bunu yerine getirmek için gerekli yasa tasarılarını hazırlamak , bakanları görevlendirmek ve Bakanlar Kurulunun aldığı kararları onaylamak bulunuyor .

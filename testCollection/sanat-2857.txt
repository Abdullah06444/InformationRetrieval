Bank of America Merrill Lynch’in , dünya çapında yürüttüğü " Sanatı Koruma Projesi " kapsamında , Sakıp Sabancı Müzesi koleksiyonunda yer alan Osman Hamdi Bey’e ait altı tablonun konservasyon ve bilimsel araştırma çalışmalarına başlandı .
Bank of America Merrill Lynch tarafından dünya çapında hayata geçirilen " Sanatı Koruma Projesi " kapsamında , Türkiye’den , Sabancı Üniversitesi Sakıp Sabancı Müzesi koleksiyonunda yer alan Osman Hamdi Bey tablolarının konservasyon ve araştırma çalışmalarının yürütüldüğü bir proje gerçekleştiriliyor .
Proje kapsamında Türk sanat tarihinin önemli sanatçılarından Osman Hamdi Bey’in altı tablosu , kullanılan teknik ve malzeme bakımından titizlikle inceleniyor .
S. Ü. Sakıp Sabancı Müzesi’nin koleksiyonunda yer alan ve proje kapsamında incelenen diğer Osman Hamdi Bey tabloları ise " Kuran Okuyan Adam " , " Camii " , " Kokana Despina " , " Naile Hanım’ın Portresi " ve " Beyaz Vazoda Çiçekler " .
Araştırma sonrasında eserler 2017’nin ilk yarısında açılması beklenen Osman Hamdi Bey sergisi ile sanatseverlerle buluşacak . X - RAY TEKNOLOJİSİYLE İNCELENECEK\nKonservatörlerin resimler üzerindeki onarım çalışmalarını yapmaya başlamadan önceki araştırma sürecinde , sanatçı tarafından kullanılmış malzeme ve tekniklerin incelenmesi , eser üzerinde daha önce yapılan onarımlar ve yüzeyde görülemeyen hasarlar hakkında bilgi sağlıyor .
Konservatörler tarafından sıklıkla kullanılan X - Radyoloji tekniğiyle , X - Ray ışınının farklı yoğunluklardaki materyallerin içinden geçerek çıplak gözün tespit edemediği bilgiler ortaya çıkarılıyor .
Resimde kullanılan materyallerin çoğu , atomik yapısına göre değişiklik göstermek üzere , X - Ray ışığında geçirgen olma özelliği taşıyor .
Böylece bu işlemle , resmin ilk aşamasından itibaren geçirdiği aşamalar izlenebiliyor .
Hem sanatçının tuval üzerinde yaptığı değişiklikler hem de resim üzerinde sonradan yapılan onarımlar görülebiliyor .
ARZUHALCİ KURŞUN BARINDIRAN PİGMENTLE YAPILMIŞ\nOsmanlı İmparatorluğu’ndan Türkiye Cumhuriyeti’ne uzanan bir zaman aralığında kültür ve sanat hayatına yaptığı eşsiz katkılarıyla bilinen Osman Hamdi Bey imzalı " Arzuhalci " eserinin X - Ray taramasında sanatçının tuval üzerinde kullandığı teknik , fırça hareketleri ve kademeli olarak eserde yaptığı değişiklikler açıkça görülüyor .
Resimde daha açık renkte görünen kısımlar , sanatçının içinde kurşun barındıran pigment kullandığı bölgeleri ifade ediyor . \nGerçekleştirilen projenin bilimsel danışmanlığını Sabancı Üniversitesi Sakıp Sabancı Müzesi Resim ve Çağdaş Sanat Konservasyon Uzmanı ve Danimarka Güzel Sanatlar Akademisi mensubu Filiz Kuvvetli üstleniyor .
Projenin bilim komitesini ise Filiz Kuvvetli’nin yanı sıra Getty Konservasyon Enstitüsü Kimya Uzmanı Lynn Lee , Sabancı Üniversitesi Mühendislik ve Doğa Bilimleri Fakültesi Malzeme Bilimi ve Mühendislik Programı Öğretim Görevlisi Prof. Dr. Mehmet Ali Gülgün , Sabancı Üniversitesi Nanoteknoloji Araştırma ve Uygulama Merkezi SUNUM’da görev yapan Dr. Meltem Sezen ve Dr. Feray Bakan oluşturuyor . \ " TOPLUMSAL ZENGİNLİĞE KATKI\ " \nMerrill Lynch Yatırım Bank A. Ş. Yönetim Kurulu Başkanı Banu Başar , proje hakkında şunları söyledi : " Dünya çapında yürüttüğümüz Sanatı Koruma Projesi ile bir yandan sanat eserlerinin korunmasını amaçlarken ; bir yandan da toplumların kültürel zenginliğine ve eğitimine katkıda bulunmayı amaçlıyoruz . Bu sayede farklı kültürler ve gelenekler arasında uyum ve karşılıklı saygı ortamı oluşturmayı hedefliyoruz . Bu sebeple Sabancı Müzesi ile Osman Hamdi Bey koleksiyonunun korunması amacıyla yaptığımız işbirliği bizim için bir gurur kaynağı . Bu çalışmanın gelecek nesillerin eğitimine ve sanata olan ilgisine katkıda bulunacağını düşünüyoruz . "
Bank of America Merrill Lynch Sanat Eserleri Koruma projesi kapsamında dünya genelinde kâr amacı gütmeyen müzelere yapılan bağışlar sayesinde , tarihsel veya kültürel öneme sahip ve yok olma tehlikesi altındaki eserlerin korunması sağlanıyor .
Şirket , programın hayata geçirildiği 2010 yılından bu yana , 29 farklı ülkedeki müzelerde gerçekleşen 100’den fazla koruma projesine kaynak sağladı . \nBu eserler arasında Londra’da , Society of Antiquaries’de yer alan Magna Carta’nın 2 kopyası , Gustave Courbet’in Paris Orsay Müzesi koleksiyonundaki görkemli tablosu " L’Atelier du peintre "
( Sanatçının Stüdyosu ) , Pablo Picasso’nun New York Guggenheim Müzesi’nde sergilenen " Ütü Yapan Kadın " tablosu , Kan Eitoku’nun Tokyo Ulusal Müzesi’nde yer alan ve Japon Hükümeti tarafından ulusal hazine kapsamına alınan 16’ıncı yüzyıldan kalma sekiz katlı paneli ile Johannesburg , Wits Sanat Müzesi’nde yer alan Gerard Sekoto imzalı bir resim koleksiyonu bulunuyor . \nURARTU MÜCEVHERLERİ DE KORUMA ALTINDA\n\nProgram kapsamında , Osman Hamdi Bey’in eserlerinin yanı sıra Türkiye’den geçtiğimiz yıllarda koruma altına alınan başka eserler de bulunuyor .
İstanbul Rezan Has Müzesi’nde sergilenen ve MÖ 9-7’inci yüzyıllar arasına tarihlenen Urartu Mücevherleri koleksiyonu proje kapsamında korunmaya alındı .
Ayrıca , yine İstanbul’daki Türk ve İslam Eserleri Müzesi bünyesinde yer alan 8’inci yüzyıl Emevi dönemi bir Kur’an’ın restorasyonu da bu kapsamda gerçekleşen çalışmalar arasında yer alıyor .

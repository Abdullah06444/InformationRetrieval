Süveyş Kanalı'nda karaya oturarak deniz trafiğinin durmasına neden olan \ " The Ever Given\ " isimli yük gemisinin sahibi Japon firma , geminin yeniden yüzdürülmesine yönelik \ " güçlüklerle karşılaşıldığını\ " bildirdi . Yük gemisinin sahibi Japon firma , olay sonrası seyrüseferin aksamasından etkilenen ticari gemilerin operatörlerinden özür diledi .
Firmanın sahibi Shoei Kisen , geminin Mısır'daki Süveyş Kanalı'nda karaya oturması sonucu , seyrüseferin aksamasından doğrudan etkilenen gemilerin operatörlerinden özür diledi .
Geminin yeniden yüzdürülmesine yönelik girişimlerin \ " zorluklarla karşılaştığını\ " kabul eden Japon firma , yerel otoriteler ile geminin operatörü firmanın iş birliği halinde tüm çabanın gösterileceğini bildirdi .
Shoe Kisen'in sahibi olduğu ve Tayvanlı \ " Evergreen\ " firmasınca işletilen 400 metre uzunluğundaki yük gemisi 24 Mart'ta kanal yolunda yakalandığı kum fırtınası sonrası rotadan çıkıp , kıyıya çarparak kanalda sıkışıp kalmıştı .
Kamu yayıncısı NHK'nın haberine göre çok sayıda çekici römorkör ile hafriyat makinası , geminin oturduğu bölgeden hareket ettirilerek yeniden seyrine dönmesi için çaba gösteriyor .
ONLARCA GEMİ , MİLYARLARCA DOLARLIK KARGOHer gün yaklaşık 50 kargo gemisinin geçiş yaptığı kanalda deniz trafiği durdu .
Yetkililer , kanalın iki gün daha trafiğe kapalı kalacağını duyurdu .
Bu sırada kanalın hem kuzey hem güney girişinde geçiş için bekleyen gemi sayısı 150'yi geçti .
Bunlar arasında konteyner taşıyan kargo gemilerinin yanı sıra ham petrol ve sıvılaştırılmış doğalgaz taşıyan tankerler de var .
Süveyş'teki durum Ortadoğu'dan Avrupa'ya petrol ve doğalgaz sevkiyatını sekteye ugratıyor .
RUSLARIN GİZLİ SİLAHI : EKRANOPLAN

Fransa'da son 24 saatte 58 bin 46 kişide daha yeni tip Corona virüs ( Covid - 19 ) tespit edilmesiyle salgının başından bu yana günlük en yüksek vaka sayısına ulaşıldı .
Sağlık Bakanı Veran , yaşanan ikinci dalganın şiddetli olduğunu da kaydetti .
Halk Sağlığı Kurumundan yapılan açıklamaya göre , ülkede 367 kişinin daha yaşamını yitirmesiyle virüs kaynaklı can kaybı 39 bin 37'ye yükseldi .
Ülkede virüs bulaşan kişilerin sayısı son 24 saatte 58 bin 46 artışla 1 milyon 601 bin 367'e çıktı .
Bu rakam , \ " salgının başından bu yana ülkede ve Avrupa'da kaydedilen en yüksek günlük vaka sayısı\ " oldu .
Hastanelerde 4 bin 230'u yoğun bakımda olmak üzere 28 bin 426 kişinin tedavisi sürerken , iyileşenlerin sayısı 1616 artışla 124 bin 278'e çıktı .
Covid - 19 vakalarındaki hızlı artış nedeniyle Fransa genelinde sokağa çıkma kısıtlaması uygulanıyor .
İKİNCİ DALGA ŞİDDETLİSağlık Bakanı Olivier Veran , düzenlediği basın toplantısında , Covid - 19 tespit edilen 100 kişiden 90'ının belirti göstermediğini veya hastanede tedavi görmeye ihtiyacı bulunmadığını söyledi .
Ülkede hastanelerdeki yoğunluk nedeniyle 61 hastanın başka kentlerin hastanelerine nakledildiğini ifade eden Veran , salgında ikinci dalgaya karşı mücadele etmek için Covid - 19 önlemlerine uyulmasının önemli olduğunu aktardı .
Olivier Veran , ülkedeki tüm yaşlı bakımevlerinde hızlı sonuç alınabilen 650 bin testin hizmete sokulduğunu belirtti .
Veran , yaşanan ikinci dalganın şiddetli olduğunu da kaydetti .
Sağlık Bakanlığı Genel Müdürü Jerome Salomon da Avrupa'da toplam vaka sayısının en yüksek olduğu ülkenin Fransa olduğunu söyledi .
PARİS'TE EK TEDBİRBaşkent Paris'te salgın önlemleri kapsamında , paket yemek ve içecek servisine de kısıtlama getirildi .
Paris Emniyet Müdürlüğü , salgın nedeniyle kapalı olan restoranlar ile mini marketler , bakkallar , barlar ve seyyar tesislerin 6 Kasım'dan itibaren gece 22.00 ile sabah 06.00 saatleri arasında dışarıya yemek ve içecek servisi yapmasını yasakladı .
Emniyetten yapılan açıklamada , söz konusu tesislerin etrafında özellikle akşam ve gece saatlerinde kalabalık oluştuğunun gözlendiği , özellikle paket alkollü içki servisinin sosyal mesafe kurallarına uyulmayan gece partilerini özendirdiği kaydedildi .
Kısıtlama , restoran ve barların çevresinde oluşan kalabalıkların sınırlanarak virüsün yayılmasını önlemeyi amaçlıyor .

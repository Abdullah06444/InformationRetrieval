Myanmar ile Sri Lanka'da yaşanan katliamları ve soykırımı inceleyen Oxford Üniversitesi'nden Alan Strathern , Budist öğretisinin şiddet diline nasıl dönüştüğünü yazdı .
Budist rahiplere öğretilen ahlaki ilkeler arasında en önde geleni öldürmeme ilkesidir .
Şiddetten kaçınma , başlıca dinler arasında en merkezi yere , Budizm'de sahiptir .
Öyleyse neden budist rahipler halkı müslümanlara karşı kışkırtan konuşmalar yapıyor ve hatta onlarca kişinin öldürüldüğü olaylara şahsen katılıyor ?
Hint Okyanusu'nun iki yakasında aralarında 10 mili aşkın mesafe bulunan iki ülkede bunu gözlemlemek mümkün : Sri Lanka ve Myanmar .
Ortada garip bir durum var .
Çünkü iki ülke de bir islami tehditle karşı karşıya değil .
İki ülkede de , küçük bir azınlık olan müslümanlar genelde barışçı bir tavra sahip .
Sri Lanka'da olayları tetikleyen , helal kesim tartışması oldu .
Rahipler liderliğinde Budist Tugay isimli grup mitingler düzenledi .
Doğrudan eylem ve Müslüman işyerlerini boykot çağrısı yaptı , Müslümanların çocuk sayısından şikayetçi oldu .
Sri Lanka'daki olaylar sırasında Müslümanlar arasında can kaybı olmadı .
Ancak Myanmar'da çok daha ciddi bir tablo ortaya çıktı .
Mart ayında , ülkenin orta kesimindeki Meiktila'da Müslümanları hedef alan saldırılarda en az 40 kişi öldü .
Saldırıları kışkırtan Aşin Wirathu isimli bir Budist rahipti .
2003 yılında dini nefret kışkırtıcılığı yapmaktan hapis yatan bu rahip , kendisini garip bir biçimde ' Budist bin Ladin ' olarak adlandırıyor .
Olayların bir sarrafta çıkması rastlantı değil .
Her iki ülkede de , ekonomik kaynaklı şikayetler istismar ediliyor .
Dini azınlıklar , çoğunluğun düş kırıklıklarının günah keçisi haline geliyor .
Saldırgan düşünceler Budist öğretiyle taban tabana zıttır .
Hatta Budizmde bu tür düşüncelerden kurtulmanın pratik yöntemleri bile geliştirilmiştir .
Meditasyon yoluyla kendi düşüncelerinizle başkaları arasındaki ayrılığı ortadan kaldırıp , her türlü canlıya yönelik bir şefkat geliştirmeniz beklenir .
Tabii Hristiyanlıkta da güçlü bir pasifist damar vardır .
İsa Peygamber ' düşmanlarınızı sevin ve size eziyet edenler için dua edin ' demiştir .
Ama bir din çıkış noktası ne olursa olsun , önünde sonunda devlet iktidarıyla Faust türü bir pazarlık yapar .
Nihayetinde Budist rahiplerin de , şiddetin kaynağı olan kralların destek ve korumasına ihtiyacı vardı .
Krallar da rahipleri , halk nezdinde kendilerine meşruiyet sağlayabilecek bir unsur olarak gördü .
Sonuç ironik görünebilir .
Eğer kendi dünya görüşünüzün üstünlüğüne dair derin bir inancınız varsa , bunu korumak ve yaymak en önemli görev haline gelebilir .
Haçlılar , İslamcı militanlar , ' hürriyet aşığı ' milletlerin liderleri yüksek idealler uğruna şiddeti meşru gördüler .
Budist liderler ve rahiplerin de onlardan bir farkı yok .
Tarihi itibarıyla Budizm Hristiyanlıktan daha barışçıl bir din değil .
Sri Lanka'nın birleşmesi , 500 Budist rahibe liderlik eden bir kralın , Budist olmayan bir kralı yenip , taraftarlarını katletmesiyle olur .
' Doğruluk timsali ' olarak görülen Myanmarlı liderler de tarih boyunca Budizm adına her türlü şiddeti meşru gösterdiler .
Japonya'da birçok samuray Zen Budist'ti ; Budist öğreti birçok icraatı meşru göstermek için kullanıldı .
Halkın geniş kesimleri Budizmi milli kimliğin temel unsurlarından biri olarak görmeye başladı .
Myanmar ve Sri Lanka'nın İngiliz İmparatorluğu'ndan bağımsızlığını kazanması sürecinde Budizmin önemli rolü oldu .
Her iki ülkede de Budist radikallerle iktidar partileri arsındaki ilişki muğlak .
Ancak Müslüman karşıtı görüşler halkın bazı kesimleri arasında karşılık buluyor .
Her iki ülkede de çoğunlukta olmalarına karşın birçok Budist , dinlerinin tehdit altında olduğunu ve uluslarının birlik içinde olması gerektiğini düşünüyor .
Küresel gelişmelerin de bunda kritik rolü var .
Dünyanın dört bir yanındaki şiddetle radikal İslam arasında bağ kuruluyor .
Budistler de ' madem diğer dinler şiddete başvuruyor , altta kalmamak lazım ' diye düşünüyor .
Alan Strathern ( Oxford Üniversitesi )

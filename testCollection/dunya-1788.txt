Sovyetler Birliği döneminde üretilen ve Hazar Denizi’nde kaza yaptıktan sonra uzun yıllar boyunca burada atıl vaziyette duran " Hazar Denizi Canavarı " isimli Ekranoplan Moskova’daki Patriot Park’a götürüldü .
Sovyetler Birliği döneminde 1965 yılında geliştirilen 1966 ve 1980 yılları arasında Hazar Denizi’nde testleri yapılan hem uçağa hem de gemiye benzeyen devasa savaş makinesi Ekranoplan testler sırasında kaza yaptı .
Rusça’da " korabl maket " yani " prototip gemi " anlamına gelen uçağın amacı özellikle Karadeniz’de yük taşımak ve düşman gemilerini etkisiz hale getirmek oldu .
Pilotaj hatası nedeni ile kaza yapan aracın hızı saatte 500 kilometre hıza ulaşırken , 10 adet motoru bulunuyor .
92 metre uzunluğu ve 38 metre kanat açıklığı olan araç ayrıca suyun 4 metre üstünde uçabilme yeteneğine sahip .
Hedefleri doğrudan görebilme ve " P - 270 Moskit " tipi güdümlü füzelerle düşman unsurlarını vurabiliyordu .
ABD istihbaratı CIA tarafından 1968 yılında KH - 8 uydusu üzerinden tespit edilebilen dev araç bütün dünyada büyük merak uyandırmıştı .
ABD istihbaratı Hazar Denizi’nde testler sırasında keşfettiği araç için " Hazar Denizi Canavarı " ismini koymuş , Amerikan istihbaratının yıllarca takip ettiği dev araç kaza yaptıktan sonra Hazar Denizi kıyısındaki Dağıstan’ın , Derbent kıyılarında atıl bir şekilde bırakılmıştı .
MOSKOVA’YA GÖTÜRÜLDÜSovyetler Birliği döneminden bu yana atıl şekilde kalan Ekranoplan için Rusya Savunma Bakanlığı devreye girdi .
Deniz aracı mı yoksa hava aracı mı olduğu konusunda hala tanımsız olan bu devasa savaç aracı , geçtiğimiz yıl Temmuz ayında Hazar Denizi’nden kıyıya 100 kilometre hat boyunca sürüklenerek çekilmişti .
Geçtiğimiz Şubat ayı sonlarında ise deniz unsuru Moskova’da bulunan Rusya Savunma Bakanlığına ait " Patriot Park " isimli silah müzesine taşındı .
Şuan Moskova’da bulunan 300 ton ağırlığındaki Hazar Denizi Canavarının bu müzeye kurulacağı ve daha sonra ziyaretçilere açılacağı duyuruldu .

Ünlü forum sitesi Reddit , konut kredisi sağlayıcısı olarak hizmet veren Rocket Companies adlı şirketi hedefine alarak yükselmesini sağladı .
Reddit'in borsa konuşulan bölümü WallStreetBets’teki kullanıcılar tarafından büyük rağbet gören Rocket hisseleri bir gün içerisinde yüzde 71 arttı .
Şirket sahibi Dan Gilbert’e bir gün içerisinde 25 milyar dolar kazandıran artış sonrası Gilbert , Bloomberg Milyarderler Endeksi'nde 19 basamak yükselerek 64,1 milyar dolar ile 16’ncı sıraya yükseldi .
Bu yükseliş dokuz yıldır yapılan Milyarderler Endeksi listesinde bir gün içindeki en büyük yükseliş olarak kayıtlara geçti .
Geçtiğimiz dönemde önce GameStop , sonra Dogecoin ve gümüş fiyatlarında büyük dalgalanmalara sebep olan ünlü forum sitesi Reddit , bu sefer de konut kredisi sağlayıcısı Rocket Companies şirketinin hisselerini uçurdu .
Rocket hisseleri , CNBC tarafından Reddit üyelerinin hisselere yoğun ve kısa vadeli bir talep gösterebileceğini açıklamasının ardından süratle yükseldi .
Reddit’in borsa konuşulan bölümü olan WallStreetBets’teki kullanıcılar tarafından ani bir talep yaşayan Rocket Companies şirketinin hisseleri bir gün içerisinde yüzde 71 arttı .
Bu artış ile birlikte şirket hisselerinin yüzde 93’üne sahip olan Dan Gilbert ise bir rekora imza attı .
BİR GÜN İÇERİSİNDEKİ EN BÜYÜK YÜKSELİŞABD’nin en büyük konut kredisi ( mortgage ) sağlayıcısı olarak hizmet veren Quicken Loans Inc . adlı şirketini Ağustos 2020’de Rocket Companies olarak halka açan Gilbert , Reddit kullanıcıları tarafından gelen talep ile şirket hisselerinde bir gün içerisindeki yüzde 71’lik artış sayesinde servetine 25 milyar dolar katarak Bloomberg Milyarderler Endeksi'nde 19 basamak yükseldi ve 16’ncı sıraya yerleşti .
9 yıldır yapılan Milyarderler Endeksi listesinde bir gün içerisindeki en büyük yükselişi kaydeden Gilbert’in bu yükselişi son bir yıl içerisindeki en büyük ikinci yükselişi oldu .
Gilbert , şirketini Ağustos ayında borsaya kote ettikten sonra şahsi servetini dört kat artırmıştı .
GAMESTOP , DOGECOİN VE GÜMÜŞ’E DE ETKİ ETMİŞLERDİYaklaşık 8 milyon üyesi bulunan ve kolektif davranarak hisseler , paralar ve değerli madenler üzerinde büyük etkisi olan Reddit’in borsa tartışılan bölümü WallstreetBets’deki üyeler geçtiğimiz Ocak ayında da video oyun satıcısı GameStop hisselerine yoğun talep göstermiş , şirket hisseleri bir hafta içerisinde yüzde bin 200 artmıştı .
Benzer tarihlerde kripto para birimi Dogecoin de Reddit’in bir başka alt forumu SatoshiStreetBets üyeleri tarafından talep görerek bir gün içerisinde yüzde 422 artmıştı .
Küçük yatırımcıların birlikte hareket ederek gerçekleştirdikleri dalgalanmaların son örneği ise Gümüş fiyatları olmuş , geçtiğimiz ay gümüş fiyatları 30,07 dolar / ons ile 19 Şubat 2013'ten bu yana görülen en yüksek seviyeye çıkmıştı .

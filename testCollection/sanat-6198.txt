Roman Polanski'nin Oscar ödüllü filmi Piyanist'te hayatını konu edindiği Wladyslaw Szpilman'ın eşi Halina Szpilman vefat etti .
Ömrünün son gününe kadar doktorluk ve aktivistliğe devam eden Halina Szpilman 92 yaşındaydı .
Polonyalı yönetmen Roman Polanski'nin başta Oscar olmak üzere çok sayıda ödül alan Piyanist filminde gerçek hayat hikayesini anlattığı Wladyslaw Szpilman'ın eşi Halina Szpilman hayatını kaybetti .
Halina Szpilman'ın ölüm haberini uzun yıllar görev yaptığı Polonya İnsan Hakları Bürosu'nun Direktörü Adam Bodnar verdi .
Bodnar , haberi sosyal medyada \ " Doktor , aktivist , yetenekli kompozitör Wladyslaw Szpilman'ın eşi , büromuzla uzun yıllar ortak çalışma yürüten , yine büromuz bünyesindeki engelli kişilere yönelik faaliyet yürüten Uzmanlar Komisyonu üyesi Halina Szpilman hayatını kaybetti . Anısına saygıyla\ " şeklinde duyurdu .
TANIŞTIKTAN 1 SENE SONRA EVLENDİLERHalina Szpilman 1928 yılında Radom Belediye Başkanı sosyalist Jozef Grzecznarowski'nin kızı olarak yine bu kentte dünyaya geldi .
1948 yılında Krakow'da tıp okuyan Halina Szpilman , kompozitör ve piyanist Wladsylaw Szpilman ile tanıştıklarından bir sene sonra 1950 yılında evlendi .
Çiftin bu evliliklerinden olan oğullarından Krzystof Szpilman halen Japonya'daki Kyushu Sangyo Üniversitesi'nde Modern Japonya Tarihi profesörü olarak ders verirken , diğer oğulları Andrzej Szpilman ise Almanya'nın Weil am Rhein kentinde diş hekimliği yapmakta .
ÖMRÜNÜN SONUNA KADAR DOKTORLUK YAPTIHayatının sonuna kadar doktorluk mesleğini icra eden Halina Szpilman yine ömrünün sonuna kadar sosyal aktivist olarak pek çok vakıf , kurum ve kuruluşta faaliyet gösterdi .
ÇOK SAYIDA YAYIN ORGANINDA YER ALDIHalina Szpilman'ın eşi Wladyslaw Szpilman ise İkinci Dünya Savaşı'nda Nazilerce işlenen Yahudi Soykırımı'ndan hayatta kalmayı başarmış Yahudi asıllı Polonyalı besteci ve piyanistti .
Szpilman'ın , Nazilerin Varşova'yı işgalini , ailesinin ve yakın çevresinin nasıl gettolara ve ölüm kamplara götürüldüğünü , kendisinin kampa nakilden son anda nasıl kaçtığını ve savaş sırasınca yıkılmış , yakılmış binalarda kalarak soğuk , açlık ve bombalar karşısında verdiği yaşam mücadelesi savaş sonrasında başta çalıştığı Polonya Radyosu olmak üzere çok sayıda yayın organında yer almıştı .
PİYANİST İLE ÜNE KAVUŞTUAncak Wladyslaw Szpilman'ı dünya çapında üne kavuşturan ise yine dünyaca ünlü Polonyalı yönetmen Roman Polanski'nin 2002 yılında çektiği Piyanist filmi oldu .
Film Oscar , Cannes Film Festivali , BAFTA olmak üzere dünya çapında çok sayıda prestijli sinema ödülünün sahibi olurken gişede 120 milyon dolarlık başarı elde etmişti .

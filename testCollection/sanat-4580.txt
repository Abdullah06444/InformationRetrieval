Kuvayi Milliye , 835 Satır , Benerci Kendini Niçin Öldürdü ? ve Memleketimden İnsan Manzaraları'nın da aralarında bulunduğu çok sayıda unutulmaz eseri kaleme alan , dünyaca ünlü şair Nazım Hikmet Ran'ın hayatı ve bilinmeyenleri .
Türk edebiyatının önde gelen isimlerinden Nazım Hikmet Ran , 20 Kasım 1901'de Selanik'te doğdu .
Doğum tarihi nüfusa 1902 olarak kaydedilen şairin asıl adı Mehmet Nazım olsa da edebiyat tarihinde Nazım Hikmet adıyla tanındı .
Şair , Ran soyadını ise sonradan aldı . \ " ŞAİRLER TARAFINA DÜŞTÜM\ "
Dedesi Nazım Paşa'nın etkisiyle şiirler yazmaya başlayan usta kalem , yaşamının ilk yıllarını ve şiire başlama hikayesini , yaptığı bir açıklamada şöyle anlatmıştı : \ " Ben 1902 yılında , 20 Ocak'ta Selanik'te doğdum . Dedem valiydi , şiirle ilgilenirdi . Annem ressamdı , birkaç yabancı dil bilirdi . Babam önce elçilik , daha sonra üst düzey memurluk yaptı . İlk şiirimi 13 yaşındayken yazdım . Bir yangını anlatıyordu . Ailem benim harika bir çocuk olduğuma karar vermiş ve şiir yazmamı telkin etmeye başlamıştı . 15 yaşında bahriye okuluna verdiler . Deniz subayı yapmak istiyorlardı beni . Okuduğum sınıf ikiye ayrılmıştı . Bir kısmı sporla , diğeri şiirle uğraşıyordu . Ben şairler tarafına düştüm . Okulda bize tarih ve edebiyat derslerini ünlü Türk şairi Yahya Kemal veriyordu . Kedimi anlatan bir şiir yazmıştım . Yahya Kemal , şiirimi okuduktan sonra kedimi getirmemi söyledi . Tüyleri dökülmüş , çelimsiz bir kediydi . Yahya Kemal o zaman bana ' Bu kadar allayıp pullayabildiğine göre , senden kesin şair olur . ' demişti . 16 yaşındayken Yeni Mecmua'da ' Servilikler ' adlı şiirim yayınlandı . Bu şiir herkes tarafından beğenilmişti . 17 yaşında artık yazdıklarım ciddi ciddi basılıyordu . \ " sağlık kurulu kararıyla askerlikten çıkarıldı .
EKONOMİK KRİZ YÜZÜNDEN OKULDAN ALINDIUsta şair , ilkokulu Göztepe Taş Mektep'te okudu , ardından Mekteb - i Sultani'nin hazırlık sınıfına yazıldı .
Ailesinin yaşadığı ekonomik sıkıntı nedeniyle bir yıl sonra okuldan alınan Ran , Nişantaşı Sultanisi'ne kaydedildi . \ " HEYBELİADA BAHRİYE MEKTEBİNDEN MEZUN OLDU\ "
Nazım Hikmet , ilk şiiri Feryad - ı Vatan'ı 11 yaşında kaleme aldı .
Denizciler için yazdığı Bir Bahriyelinin Ağzından şiirinden etkilenen Bahriye Nazırı Cemal Paşa'nın desteğiyle 1917'de girdiği Heybeliada Bahriye Mektebi'nden 1919'da mezun oldu .
Usta şair , Hamidiye kruvazörüne stajyer güverte subayı olarak atandı ancak 1920'de geçirdiği bir hastalık sebebiyle , 1921'deŞİİRİ YAHYA KEMAL TARAFINDAN DÜZENLENDİBu süreçte edebiyatla ilgisini koparmayan Ran , yazdığı şiirleri büyük hayranlık duyduğu Yahya Kemal'e gösterip , eleştirilerini aldı .
Bir inilti duydum serviliklerde / Dedim : Burada da ağlayan var mı ? / Yoksa tek başına bu kuytu yerde , / Eski bir sevgiyi anan rüzgar mı ? / Gözlere inerken siyah örtüler / Umardım ki artık ölenler güler / Yoksa hayatında sevmiş ölüler / Hala servilerde ağlıyorlar mı ? dizelerinden oluşan ve Yahya Kemal tarafından düzenlenen , Hala Servilerde Ağlıyorlar mı ? şiiri , 1918'de Yeni Mecmua'da yayımlandı .
YARIŞMADA BİRİNCİLİK KAZANDINazım Hikmet Ran , 1920'de Alemdar gazetesinin açtığı yarışmada birincilik ödülünü kazandı .
HECECİ ŞAİRLERLE ANILDIİlk dönemlerinde adı hececi şairlerle anılan Ran , İstanbul'un işgal altında olduğu günlerde , vatan sevgisini yansıtan coşkulu direniş şiirleri kaleme aldı .
MİLLİ MÜCADELE İÇİN VAPURA GİZLİCE BİNDİUsta şair , Milli Mücadele'ye katılmak üzere , 1921'de Faruk Nafiz , Yusuf Ziya ve Vala Nurettin ile Sirkeci'den kalkan Yeni Dünya vapuruna gizlice binerek İnebolu'ya geçti .
Bolu'da bir süre öğretmenlik yapan şair , daha sonra Batum üzerinden Moskova'ya giderek , Doğu Emekçileri Komünist Üniversitesinde ( KUTV ) okudu .
SERBEST ÖLÇÜDE TÜRK ŞİİRİNİN İLK ÖRNEKLERİUsta şair , ne yazdığını anlamasa da Batum'da duyduğu Rusça bir şiirin şeklinden etkilenerek serbest şiire ilgi duymaya başladı .
Moskova yolculuğu sırasında yazmaya başladığı Açların Gözbebekleri şiirinde serbest ölçüyü deneyen Ran , yazdığı bazı şiirleri 1923'te Yeni Hayat ve Aydınlık adlı dergilere göndererek yayımlattı .
Ran , serbest ölçüde Türk şiirinin ilk örneklerini verirken , bir makalesinde şunları kaleme almıştı : \ " OKUYUCUM BENDE BÜTÜN DUYGULARIN İFADESİNİ BULABİLSİN\ " \ " Kafiyeli , vezinli şiir yazılmaz diyenler de kafiyesiz , vezinsiz şiir yazılmaz diyenler de dar kafalıdır . Şiir öyle de yazılır , böyle de . Ben şimdi bütün şekillerden yararlanıyorum . Halk edebiyatı vezninde de yazıyorum , kafiyeli de yazıyorum . Tersini de yapıyorum . En sade konuşma diliyle kafiyesiz , vezinsiz şiir de yazıyorum . Sevdadan da barıştan da inkılaptan da hayattan da ölümden de sevinçten de kederden de umuttan da umutsuzluktan da söz ediyorum . İnsana has her şeyin şiirime de has olmasını istiyorum . İstiyorum ki okuyucum bende bütün duygularının ifadesini bulabilsin . \ "
15 YIL HAPSİ İSTENDİMoskova'dan 1924'te Türkiye'ye dönen Nazım Hikmet , Aydınlık dergisinde yayımlanan şiir ve yazılarından dolayı 15 yıl hapsi istenince tekrar Moskova'ya gitti .
TOPLUMCU BİR SANAT ANLAYIŞINI BENİMSEDİNazım Hikmet Ran'ın ilk şiir kitabı Güneşi İçenlerin Türküsü , 1927'de Bakü'de yayımlandı .
Cumhuriyet'in 5. yıl dönümü münasebetiyle çıkarılan aftan yararlanmak üzere Temmuz 1928'de Türkiye'ye girerken yakalanan Nazım Hikmet , bir süre tutuklu kaldı .
Usta şair , yazı kadrosuna katıldığı Resimli Ay dergisinde bir yandan şiirlerini yayımladı , bir yandan da edebiyatın yerleşmiş değerlerine karşı sert çıkışlar yaptı .
Kendisini sosyalist şair olarak tanımlayan Ran , sanatın amacı konusundaki tartışmada \ " Sanat sanat için değildir . \ " diyerek toplumcu bir anlayışı benimsediğini ifade etti .
EDEBİYAT ÇEVRELERİNDE GENİŞ YANKI UYANDIRDIİstanbul'da 1929'da basılan 835 Satır şiiri , edebiyat çevrelerinde geniş yankı uyandıran Ran , tam anlamıyla klasik de denilemeyecek ama biçimsel bakımdan daha az deneysel bir şiir dili geliştirdi .
Şiirleriyle ilgili açılan pek çok davada beraat eden Ran , 1933'e kadar \ " gizli örgüt kurmak\ " suçundan daha sonra ise \ " orduyu ve donanmayı isyana teşvik\ " suçundan tutuklandı ve 28 yıl 4 ay hapis cezasına mahkum edildi .
ULUSLARARASI BARIŞ ÖDÜLÜ VERİLDİNazım Hikmet Ran , 1939'da , 17 bin mısradan oluşan Memleketimden İnsan Manzaraları adlı eserini yazmaya başladı .
Genel Af Yasası'ndan yararlanarak , 1950'de serbest kalan şaire , Dünya Barış Konseyi tarafından Picasso , Paui Rubeson , Wanda Jakubuurska ve Pablo Neruda'yla birlikte Uluslararası Barış Ödülü verildi .
VATANDAŞLIKTAN ÇIKARILDINeruda'nın \ " Nazım'a sahip çıkın . Biz onun yanında şair bile sayılmayız . \ " dediği şair Ran , serbest kaldıktan sonra askerlik görevine alınacağını öğrenince , öldürüleceği düşüncesiyle Stalin yönetimindeki Sovyetler Birliği'ne gitti .
Ran , 25 Temmuz 1951'de Bakanlar Kurulunca Türk vatandaşlığından çıkarıldı .
Aynı yıl şairin oğlu Mehmet dünyaya geldi .
KALP YETMEZLİĞİNDEN HAYATINI KAYSETTİUluslararası barış kongrelerine katılması ve bu doğrultuda mücadele etmesi nedeniyle de eserleri birçok dile çevrilen Ran , dünyada çapında büyük bir üne ulaştı .
Pek çok ülkeye seyahat ederek konferanslara katılan ve şiirlerini okuyan Nazım Hikmet , 3 Haziran 1963'te kalp yetmezliği sonucu Moskova'da hayatını kaybetti . \ " ÖLÜM NAZIM'IN İLK VE SON UYKUSU OLDU\ "
Ünlü Fransız yazar ve düşünür Jean Paul Sartre , Nazım Hikmet'in vefatının ardından yaptığı açıklamada şu ifadeleri kullanmıştı : \ " Vefalı dost , yiğit savaşçı , insan düşmanlarının amansız düşmanı , her yerde insana hizmet etmek ama hiçbir şeye kayıtsız kalmak istemiyordu . Bilirdi ki insan yaratılmış bir mahluktur ve asla dünyaya hazır gelmiyor . İnsanın durmadan düşmanla savaşarak kendi kendini yaratması gerekmektedir . Sözün kısası , Nazım Hikmet'in dediği gibi asla uyumamak lazımdır . O asla uyumadı . Önemli olan odur ki , ölüm onun ilk ve son uykusu oldu . \ "
BÜYÜK HALK OZANLARININ SON HALKASI Yazar Yaşar Kemal ise kaleme aldığı En Büyük Şairimiz adlı makalesinde büyük halk ozanlarının son büyük halkası dediği Nazım Hikmet için \ " Türk dili var oldukça Nazım Hikmet de var olacaktır\ " demiş , ayrıca \ " Eğer Nazım Hikmet gibi büyük bir yol gösterici gelmeseydi , edebiyatımız bu seviyeye çıkamazdı\ " değerlendirmesinde bulunmuştu .
2002 NAZIM YILI İLAN EDİLDİNazım Hikmet Ran'ın doğumunun 100. yılı dolayısıyla 2002 yılı UNESCO tarafından Nazım Yılı ilan edildi .
Novodeviçi Mezarlığında toprağa verilen şair , 5 Ocak 2009 tarihli Bakanlar Kurulu kararıyla yeniden Türk vatandaşlığına kabul edildi .
Ran'ın Dağların Havası ( Osmanlıca ) , Güneşi İçenlerin Türküsü , 835 Satır , Sesini Kaybeden Şehir , Benerci Kendini Niçin Öldürdü ? , Taranta Babu'ya Mektuplar isimli eserleri yaşamı sırasında , Kurtuluş Savaşı Destanı , Rubailer , Memleketimden İnsan Manzaraları , Cezaevinden Memet Fuat'a Mektuplar , Kemal Tahir'e Mapushaneden Mektuplar , Kuvayi Milliye , Sevdalı Bulut , Nazım ile Piraye , Hikayeler , Piraye'ye Mektuplar , Henüz Vakit Varken Gülüm'ün de aralarında bulunduğu çok sayıda eseri ise vefatından sonra yayımlandı .
Eserleri 50'den fazla dile çevrilen şair , cezaevindeyken , İbrahim Sabri ve Mazhar Lütfi takma adlarının yanında imzasız olarak da bazı şiirlerini okuyucuyla buluşturdu , 1949'da ise Ahmet Oğuz Saruhan adıyla La Fontaine'den Masallar isimli kitabını çıkarttı .
TAKMA ADLA YAZDIAkşam , Son Posta ve Tan gazetelerinde Orhan Selim takma adıyla fıkra yazarlığı ve başyazarlık yapan Ran'ın yine Orhan Selim imzalı İt Ürür Kervan Yürür adlı bir kitabı da bulunuyor .
Oyun yazarı da olan Nazım Hikmet'in , Kafatası , Bir Ölü Evi , Unutulan Adam ve Ferhat İle Şirin'in de aralarında bulunduğu 22 tiyatro eseri , Türkiye'nin yanı sıra Rusya , Almanya , Macaristan , Polonya ve Çekoslovakya'da sahnelendi .
Türkiye'de serbest nazımın ilk uygulayıcısı olan Nazım Hikmet'in şiirleri , Ahmet Kaya , Ruhi Su , Edip Akbayram , Fikret Kızılok , Cem Karaca , Fuat Saka , Zülfü Livaneli ve Yunan besteci Manos Loizos tarafından seslendirildi .
NAZIM HİKMET ŞİİRLERİ Tahirle Zühre meselesi , Ağlamak meselesi , Bence Şimdi Sen De Herkes Gibisin , Ceviz Ağacı , Seviyorum Seni , Vatan Haini , Yaşamaya Dair , Ben İçeri Düştüğümden Beri , Yine Sana Dair , 1 Mayıs da .

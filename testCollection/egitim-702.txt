Milli Eğitim Bakanlığı , yeni eğitim - öğretim yılında okullarda ' ' madde bağımlılığıyla mücadele ' ' başlatıyor .
Mücadeleye , yönetici , öğretmen ve velileri eğitmekle başlayacak olan Bakanlık , madde kullanımına ilişkin bilgilerin , öğrencilerde görülen belirtilerin , bu öğrencilere karşı nasıl bir tavır alınacağının ve ortaya çıkacak hukuki durumun anlatıldığı kitapçıklar hazırladı . Kitapçıklarda , aile içi çatışma ve şiddet , aile bütünlüğünün bozulması , cinsel istismar , yoksulluk ve sosyal güvenlik haklarından mahrumiyet , internet bağımlılığı ve bilgisayar oyunları gibi etkenlerin madde bağımlılığında risk oluşturduğu vurgulandı . Milli Eğitim Bakanı Nimet Çubukçu , ' ' Madde Bağımlılığı ile Mücadele ' ' başlıklı , yönetici , rehber öğretmen , öğretmen ve anne - babalar için ayrı ayrı hazırlanan kitapçıklar için yazdığı önsözde , uyarıda bulundu . Yaşam koşullarının ve teknolojik gelişmelerin insan ilişkilerini değiştirdiği ve yalnızlaştırmayı artırdığı günümüzde , çocukların sağlıklarını ve üretkenliklerini tehdit eden zararlı yönelimlere kolaylıkla başvurabildiklerinin görüldüğünü vurgulayan Çubukçu , şunları kaydetti : ' ' Dünya genelinde endişe verici boyutlara ulaşan madde bağımlığı sorununun , ülkemizi de yakından ilgilendiren bir gelişme olduğu , zaman zaman karşılaşılan yaşantı örneklerinden anlaşılmaktadır .
Madde bağımlılığından korunmada riskler hakkında bilinç sahibi olmak , eğitimcilerimizi anne - babaları , çocuk ve gençlerimizi risklerden koruyucu tedbirler almak , içinde yaşadığımız çağın zorunluluklarından biri halini almaştır .
Bu bilinç ve korunma , aynı zamanda ülke geleceğimiz açısından hayati önem taşımaktadır . MEB olarak ülkemiz ve okullarımız genelinde madde bağımlılığı ile mücadelede koruyucu ve önleyici çalışmaların yapılmasına büyük önem veriyoruz .
Bu kapsamda yürütülecek çalışmalarda okul rehber öğretmenlerine ( okul psikolojik danışmanlarımıza ) önemli görevler düşmektedir .
Madde Bağımlılığı ile Müdacele el kitaplarının bu görevin yerine getirilmesinde rehber öğretmenlere destek olması amaçlanmıştır .
Bu kaynak kitaplar madde bağımlılığı konusunda ortak bir anlayış ve bilincin gelişmesine de katkı sağlayacaktır . ' ' BAĞIMLILIĞIN 8 TÜRÜAnne - babalara yönelik el kitabında madde bağımlılığı , Opyat Tipi Bağımlılık ( morfin , eroin , kodein , metadon maddeleri ) ; Alkol , Barbütürat , Benzodiazepin Tipi Bağımlılık ( Etanol , metanol , glikol maddeleri , genel anestezi ve epilepsi tedavisinde kullanılan , teskin edici özellikleri olan maddeler ) ; Esrar Tipi Bağımlılık ( canabis , marihuana , haşhaş ) , Kokain Tipi Bağımlılık ( şiddetli uyarıcı ) , Uyarıcı Tipi Bağımlılık ( Psikostimulan ilaçlar ) , Hallusinojen Tipi Bağımlılık ( Ecstasy , Captagon , Methamfetamin ) ; Solunan Çözücü Tipi Bağımlılık ( Uçucu maddeler ) ve Tütün Tipi Bağımlılık olarak sıralandı . Bu maddelerin neden olduğu fiziksel özelliklerin ve duygusal durumun anlatıldığı kitapçıkta , madde bağımlılığının nasıl anlaşılacağı ' ' Madde arama davranışının yoğunluğu , madde kullanma sıklığının artması , madde etkisine tolerans gelişmesi , yoksunluk / kesilme belirtilerinin varlığı , bu belirtilerin madde kullanımıyla yatışması veya giderilmesi , zihinsel olarak madde kullanımına dair uğraş ve kurguların yoğunlaşması ve davranışın buna göre şekillenmesi ' ' şeklinde özetlendi . OLUMSUZ DAVRANIŞLARIN ARTMASI GÖSTERGEMadde bağımlılığının oluşmasına , ' ' bireysel ve ruhsal özelliklerin , çevresel nedenlerin , maddeye ulaşmanın ve maddeyi temin etmenin kolaylığının , akran - arkadaş grubunun , ailenin yaşadığı çevrenin özelliklerinin , ailenin eğitim ve sosyo - ekonomik düzeyi ile toplumun madde kullanımına yönelik bakış açısının ödüllendirici olmasının ' ' neden olduğu ifade edildi . Kitapçıkta , madde bağımlılığının belirtileri şöyle anlatıldı : 
- Bağımlılık yapan maddeyi düzenli biçimde kullanma , 
- Daha mutlu ve rahat olabilmek için madde kullanımına ihtiyaç duyma , 
- Maddeyi kullanamadığında huzursuz , gergin olma , 
- Ani ruhsal ve davranışsal değişimler gösterme , 
- Olumsuz davranışların artması , 
- Huzursuz , hassas , gergin ve saldırgan davranışlarda artış , 
- Kendini kontrol edememe , 
- Maddeyi kullanamadığında fiziksel olarak hastalık belirtilerine benzer belirtiler görülmesi , 
- Çevreyle ilişkilerde zayıflama veya kopma , 
- Kullanılan madde miktarında artış , 
- Fiziksel ve ruhsal olarak kötüye gidiş . RİSKLERKitapçıkta , madde bağımlılığı riski oluşturan durumlara da yer verildi .
' ' Ruhsal sorunları ya da bağımlılığı olan ebeveynin bulunduğu kaotik ortam , anne - babanın olumsuz davranışları , ebeveyn - çoçuk ilişkisindeki bağlanma veya ilgi eksikliği , sınıfta aşırı utangaçlık ya da şiddet içeren davranışlar , okul başarısında düşüş , sosyal becerilerin zayıf olması , olumsuz davranışlar sergileyen arkadaşlar edinme ' ' madde bağımlığında risk oluşturan etkenler ' ' olarak gösterilen kitapçıkta , okul öncesi , ilköğretim ve ergenlik dönemlerindeki riskler ayrı ayrı belirtildi . Okul öncesinde ve ilköğretim döneminde riskler şöyle sıralandı : 
- Aile içi çatışma ve şiddet , 
- Aile bütünlüğünün bozulması ( ayrılık , boşanma vs. ) 
- Aile içi bağların zayıf olması , 
- Ailede ihmal ya da istismara yönelik sıkıntılar , 
- Anne - babadan birinin veya ikisinin ruhsal hastalığının olması , 
- Anne - babadan birisinin veya ikisinin alkol , madde kullanımı , 
- Yoksulluk ve sosyal güvenlik haklarından mahrumiyet , 
- Oturulan yerleşim yerinden kaynaklı sorunlar ( Maddeye erişim kolaylığı , güvenlik . ) 
- Öğrencinin okula uyum ve devamsızlık sorunu , 
- Kronik , tedavi edilmemiş fiziksel hastalığın ya da engelin olması , 
- Akranlar tarafından reddedilme , yalnızlık , soyutlanma , 
- Öğrencinin tedavi edilmemiş öğrenme güçlüğü , dikkat eksikliği , hiperaktivite sorunu yaşaması . ERGENLİK DÖNEMİKitapçıkta ergenlik döneminde şu risklerin madde bağımlılığına yol açabileceği belirtildi : 
- Çete üyeliği , 
- Maddenin kötüye kullanımı , 
- Terk edilmişlik veya evsiz olmak , 
- Cinsel kurban olma , tecavüze uğrama , aile içi cinsel istismar , 
- Duygusal zorluklar , duygusal körelme , öz güven eksikliği , duygusal kontrolsüzlük , 
- Akademik başarısızlık , 
- Kişiler arası problemler , yaşa uygun becerilerin gelişiminde gecikme yaşama , sosyal yetersizlik , olumsuz yaşama biçimi , olumsuz alışkanlıklar , 
- İnternetin bilinçsiz kullanımı , bilgisayar oyunları , bilgisayar bağımlılığı , 
- Olumsuz anne - baba davranışı ( baskıcı , ilgisiz , aşırı koruyucu , hayır diyemeyen . ) 
- Sınıf tekrarı yapma , 
- Başarısızlık , 
- Akranlarla ilişkilerde sorun yaşama , 
- Madde kullanan bireylerle arkadaşlık , 
- Depresyon ve yalnızlık , sürekli stres altında bulunma , 
- İç denetimi zayıf ve anti sosyal davranışların olması . NELER YAPILABİLİR ?
Çocukları ve gençleri risklerden korumak için neler yapılabileceği konusuna da değinilen kitapçıkta , aile içi sağlıklı iletişimin önemli olduğu vurgulandı . Kitapçıkta , iletişimin ' ' altın anahtarının ' ' etkili dinleme olduğu belirtilerek , fiziksel ceza uygulamanın , aşırı kontrolün ve baskının zararlı olduğu ifade edildi .
Aşırı hoşgörünün ve alttan almanın da en az aşırı sertlik veya duygusuzca davranmak kadar sorun yaratacağı kaydedilen kitapçıkta , çocuğa sevildiğinin hissettirilmesinin önem taşıdığının altı çizildi .
Çocuğa gerektiğinde ' ' hayır ' ' diyebilmek gerektiği belirtilen kitapçıkta , çocukların farklı uğraş alanları edinmesinin önemine işaret edildi . Çocuklarla sadece sorun olduğunda değil , her zaman konuşmak gerektiği vurgulanan kitapçıkta , çocuklara sorumluluk verilmesinin , onlara zaman ayrılmasının yarar sağlayacağı anlatıldı . Kitapçıkta , ailelere , madde kullanımından şüphelenildiğinde şu yöntemleri izlemeleri önerildi : 
- Çocuk fark ettirilmeden izlenmeli , 
- Kullanıldığından şüphe edilen bağımlılık yapıcı maddeyle ilgili bilgi edinilmeli , 
- Öfke ve duygu durumunun kontrol edildiğinden emin olup , hazır hissedildiğinde iyi bir konuşma ortamı oluşturup konuşulmalı , 
- Duygu ve düşünceler net bir şekilde paylaşılmalı , 
- Çocuk bu durumu reddettiğinde izlemeye devam edilmeli , sonrasında tekrar konuşmak denenmeli , 
- Yine reddetme söz konusu olduğunda hakem niteliğindeki üçüncü bir şahıstan yardım alınmalı .

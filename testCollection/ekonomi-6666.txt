Genç girişimciler , faaliyete başladıkları takvim yılından itibaren 3 yıl boyunca , elde ettikleri kazancın bir kısmını vergi dışı bırakabiliyor , sigorta prim teşvikinden yararlanabiliyor .
Gelir İdaresi Başkanlığı'nın \ " Genç Girişimcilere Vergi ve Sigorta Prim Teşviki\ " kitapçığından yaptığı derlemeye göre , yeni iş kuran gençlerin teşvik edilmesi amacıyla vergi ve prim desteği sağlanıyor .
Genç girişimcilerin , faaliyete başladıkları takvim yılından itibaren 3 vergilendirme döneminde , elde ettikleri kazançların yıllık 75 bin liralık kısmı gelir vergisinden istisna tutuluyor .
Bu imkandan ticari , zirai veya mesleki faaliyeti nedeniyle adlarına ilk defa gelir vergisi mükellefiyeti oluşturulan , mükellefiyet başlangıcı itibarıyla 29 yaşını doldurmamış , tam mükellef gerçek kişiler yararlanabiliyor .
Genç girişimciler , beyana tabi başka bir gelirinin olması durumunda sadece ticari , zirai ve mesleki kazançları dolayısıyla istisnayı kullanabiliyor .
Vergi teşviki , üç vergilendirme dönemiyle sınırlı tutuluyor .
Yeni bir faaliyete başlanılması teşvik süresini uzatmıyor .
Verilecek yıllık gelir vergisi beyannamesinin gelir bildirimi tablosuna , o yıl elde edilen gelirden teşvik tutarı düşüldükten sonra kalan tutar gelir olarak yazılacak .
İstisnadan yararlanacakların kendi işinde bilfiil çalışması veya işin kendisi tarafından sevk ve idare edilmesi gerekiyor .
Faaliyetin adi ortaklık veya şahıs şirketi bünyesinde yapılması halinde , işe başlama tarihi itibarıyla ortakların tamamının tüm şartları taşıması isteniyor .
Mevcut bir işletmeye veya mesleki faaliyete sonradan ortak olanlar bu destekten yararlanamıyor .
ÖLÜM VEYA DEVİR DURUMUNDA UYULACAK KRİTERLERÖlüm dolayısıyla eş ve çocuklar tarafından işletmenin veya mesleki faaliyetin devralınması halinde , eş veya çocuklar istisnaya ilişkin şartların tamamını taşımaları kaydıyla teşvikten 3 vergilendirme dönemi boyunca yararlanabilecek .
Bir işletmenin veya mesleki faaliyetin devralınması halinde ise işletmenin devralındığı kişinin eş veya 3'üncü dereceye kadar kan veya kayın hısımlarından olmaması gerekiyor .
Mükelleflerin mevcut bir işletmeye sonradan ortak olmaları durumunda , diğer tüm şartları taşısalar dahi vergi teşvikinden yararlanmaları söz konusu olamıyor .
Vergi teşvikinden yararlanan mükelleflerce daha sonra herhangi bir nedenle faaliyetin terk edilmesi durumunda , terk tarihine kadar elde edilen kazançlar dolayısıyla teşvikten yararlanılacak .
Faaliyet terk edildikten sonra teşvik kapsamındaki söz konusu faaliyetlere tekrar başlanılması halinde ise adlarına ilk defa gelir vergisi mükellefiyeti tesis olunması şartı ihlal edilmiş sayılacağından , bu teşvikten yararlanılması söz konusu olmayacak .
Teşvikten yararlananların , bu süre içinde faaliyetlerini ticari , zirai ya da mesleki faaliyet olarak değiştirmeleri veya faaliyet konusunda değişiklik yapmaları durumunda , yararlanılmayan süre kadar söz konusu teşvikten yararlanmaları mümkün olacak .
Bir vergilendirme döneminde teşvik tutarının altında kazanç elde edilmesi durumunda , teşvikten yararlanılmayan tutar ertesi yıla devredilemeyecek .
PRİM TEŞVİKİGenç girişimcilere , sigorta prim teşviki de veriliyor .
Bu kapsamda , ilk defa sigortalı sayılan gerçek kişilerin primleri , tescil tarihinden itibaren bir yıl süreyle prime esas kazanç alt sınırı üzerinden hazinece karşılanacak .
Bu teşvikten yararlanılması için mükellefiyet başlangıç tarihi itibarıyla 18 yaşından büyük ve 29 yaşından küçük olunması , kendi işinde bilfiil çalışılması ve Sosyal Sigortalar ve Genel Sağlık Sigortası Kanunu kapsamında sigortalı sayılan gerçek kişilerden olunması gerekiyor .
Söz konusu destekten yararlanmak isteyenlerin bağlı bulundukları vergi dairesinden \ " Genç Girişimcilere Kazanç İstisnası Belgesi\ " alarak sosyal güvenlik müdürlüklerine başvurması isteniyor .

Suriyeli astronot Faris , \ " Milli Uzay Programı\ " na ilişkin , \ " ' Ay'da ayağı olmayanın yeryüzünde ayağı yoktur . ' Uzay çağında yaşıyoruz . Cumhurbaşkanı Erdoğan'ın açıkladığı 10 maddenin başarıyla tamamlanmasını ümit ediyorum . \ " dedi .
Suriye'nin ilk , Arap dünyasının ikinci astronotu , aynı zamanda eski bir savaş pilotu olan Türkiye Cumhuriyeti vatandaşı Muhammed Faris , Cumhurbaşkanı Recep Tayyip Erdoğan tarafından dün tanıtılan \ " Milli Uzay Programı\ " na ilişkin değerlendirmelerde bulundu .
Türkiye'de yaşayan Faris , 22 Temmuz 1987'de uzaya çıktığını anımsatarak uzayda 13 bilimsel deney yaptığını , bunların tıbbi , fiziki ve kimyasal deneylerle dünyanın uzaydan görüntüsünü almak olduğunu söyledi .
Aslında savaş pilotu olduğunu aktaran Faris , \ " Araştırmalar gösterdi ki savaş pilotları , uzayın zor şartlarında daha hızlı ve daha güçlü uyum sağlıyor . Uzayda 8 gün kaldım . Moskova'da 2 yıl okuduğum için uzay dönüşünde Suriye halkına dersler vermeye başladım . 2012 yılında Suriye'den Türkiye'ye geldiğim zaman Türk öğrencilere de üniversitelerde , liselerde , bilim merkezlerinde ders verdim . \ " diye konuştu . \ " TÜRK BİLİM İNSANINA VE UZMANLARIN ÇABALARINA GÜVENİYORUM\ "
Faris , Türkiye Cumhurbaşkanı Recep Tayyip Erdoğan'ın , dün Milli Uzay Programı'ndan bahsettiğini duyunca çok sevindiğini ifade ederek , Türkiye Uzay Ajansını takip ettiğini , Florida'dan Türksat 5A uydusu gönderdiğini ve bundan dolayı mutlu olduğunu anlattı .
Cumhurbaşkanı Erdoğan'ın dün konuşmasında uzay programını anlattığını ve programın başarıyla gerçekleşmesini umduğunu dile getiren Faris , şunları söyledi : \ " Cumhurbaşkanı ve Türk yetkililerden her zaman gördüğüm , bir program yapıp onu tamamlıyorlar . Her zaman söylediğim bir sözüm vardır . ' Ay'da ayağı olmayanın yeryüzünde ayağı yoktur . ' Uzay çağında yaşıyoruz . Bu nedenle programdan dolayı çok mutluyum . Cumhurbaşkanı Recep Tayyip Erdoğan'ın açıkladığı 10 maddenin başarıyla tamamlanmasını ümit ediyorum . Türkiye'nin uzay geleceği için Türk bilim insanına ve uzmanların çabalarına güveniyorum . Bir astronot ve bir Türk vatandaşı olarak bana sunulanı elimden geldiği kadar imkanlarım dahilinde yapmaya hazırım . \ "
Muhammed Faris , Milli Uzay Programı'nın geleceğinden çok mutlu olduğunun altını çizerek , \ " Uzay yeryüzüne hakim . İlmi ve ekonomik geleceğini korumak isteyen güçlü bir devletin uzayda ayağı , izi olmalı . Erdoğan'ın ifade ettiği 10 hedefin tamamlanacağı bir başarıyı Allah'tan temenni ederim . \ " dedi .

Sivas İl Hıfzıssıhha Kurulu , Suşehri ilçesinde 7 gün boyunca corona virüs vakası görülmemesi nedeniyle , 1 Mart itibariyle ilçedeki tüm okullarda , haftada 5 gün yüz yüze eğitim yapılacağını açıkladı .
Her sırada bir öğrenci oturacağını belirten Suşehri Kaymakamı Hidayet Sarı , \ " Yeterli öğretmen ya da dersliğin olmadığı okullarda ve sınıflarda ise sınıfların bölünerek , her sırada bir öğrencinin oturması sağlanmak şartıyla haftanın 2 günü yüz yüze eğitim verilecek\ " dedi .
Sivas'ın Suşehri ilçesinde Hıfzıssıhha Kurulu , son 7 günde ilçede yeni tip corona virüs ( Covid - 19 ) vakası görülmemesi üzerine tüm kademe okulları eğitime açma kararı aldı .
Suşehri Kaymakamı Hidayet Sarı , yazılı açıklamasında , 1 Mart Pazartesi günü ilçedeki tüm okullarda eğitime başlanacağını belirtti .
HER SIRADA BİR ÖĞRENCİ OTURACAKİlçe Hıfzıssıhha Kurulunun , ilçede son 7 günde hiç vaka görülmemesi üzerine aldığı karar hakkında bilgi veren Sarı , \ " Okullarda her sırada bir öğrenci oturması sağlanmak şartıyla eğitime haftada 5 gün ve yüz yüze devam edilecek\ " ifadesini kullandı .
Sınıf mevcudunun çok olduğu , yeterli büyük dersliklerinin bulunmadığı ya da sınıfların bölünmesi halinde yeterli öğretmen ya da dersliğin olmadığı okullarda ve sınıflarda ise sınıfların bölünerek , her sırada bir öğrencinin oturması sağlanmak şartıyla haftanın 2 günü yüz yüze eğitim verileceğini aktaran Sarı , şunları kaydetti : \ " Bu durumda tüm liselerde , köy okullarında , okul öncesi eğitim kurumlarında , ortaokulların 8. sınıflarında , Cumhuriyet Ortaokulunda , Kemalpaşa İlkokulunda , İmam Hatip Ortaokulunda ve TOKİ Kösedağ İlkokulu - Ortaokulunda eğitim haftada 5 gün ve yüz yüze devam edecek . Ancak müzik , beden eğitimi , görsel sanatlar gibi dersler uzaktan eğimle verilmeye devam edecek . Atatürk Ortaokulu'nun 5 , 6 ve 7. sınıflarıyla Hürriyet İlkokulunda sınıflar ikiye bölünerek , her sırada bir öğrencinin oturması sağlanmak üzere , eğitim haftanın 2 günü yüz yüze verilecek . \ "

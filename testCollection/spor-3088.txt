Galatasaraylı futbolcu Arda Turan karşılaşmanın ardından açıklamalarda bulundu .
Arda Turan şunları söyledi : \ " Rakibimizi tebrik ediyorum kazandıkları için . Üzgünüz . Taraftarımızdan özür diliyoruz . 8 hafta kazanan bir takımımız vardı . Yine o noktaya geliriz . "
" Konuşmak istediğim başka şeyler var . Kelimeleri dikkatli seçmem lazım . Çünkü ceza alırız . Farklı bir yargı sistemi var . Bir dirsek olayı var . Rize’de rakibimize ilk haftada dirsek vurulunca penaltı , Marcao’nun eli değince penaltı ama Donk’a Kadıköy’de dirsek vurulunca penaltı verilmiyor . Onyekuru’ya Alanya’da vurulunca hoca topa değdi diyor . İzleyince ayağına vurmuş ve penaltı . Diagne topa vuruyor , soruyorum . ‘Arda tehlikeli hareket’ diyor . Hocam doğru söylüyorsun o zaman kırmızı diyorum . Alanya’da Luyindama’ya vuruyorlar , kaşı yarılıyor . Hocam tehlikeli diyorum , yeterince tehlikeli değil diye yanıt veriyorlar . Emre Kılınç , Antalya’da ayağının dışıyla oyunu kesmeye çalışıyor , kırmızı kart . Kadıköy’de 9 dakika uzatma veriliyor , burada 6 dakika . Neden ? Bir algı var . Biz kazanırken söylemiyoruz diye . Galatasaray’ın hakkını savunacak birileri her zaman çıkar . Galatasaray’ın oyuncusu çıkar kaptanı çıkar , yönetimi çıkar … Biz yetmezsek herkese yetecek olan Fatih Terim çıkar konuşur . "
" Adalet bizim üzerimizden sağlanacaksa biz buna da razıyız . Ülkemde 16 maç kırmızı kart cezası gördüm . Bazı büyüklere ' adalet benim üzerimden sağlanacaksa razıyım ' dedim . PFDK ile , onunla bununla konuştuğunuz kadar 15 ila 19 yaş arasındaki oyuncular için konuşmuyorsunuz . Bir senedir antrenman yapmıyorlar . Ülkenin geleceğini çöpe attınız . Sonra hafta içi Şampiyonlar Ligi maçlarını izliyorsunuz . Bilmediğiniz şeyler var . Yüzde 85’iniz maalesef futbolu ve o seviyenin ne olduğunu bilmiyorsunuz . Biz herkes için adalet istiyoruz . Standart olsun . "
" Ben hangi dirseğin penaltı olduğunu nereden bileceğim ? Bugün ayağımı uzatıyorum , top ayaktan ele geliyor . Ben çocukluğumdan beri sokakta da top oynarım . Bu şekilde ayağımı kaldıramam . Kaldırabilen varsa akrobat olur . Biz görüyoruz , hissediyoruz . Biz korner atarken top havadayken faul . Rakip korner atıyor , topa vurduktan sonra faul veriliyor . Orada VAR , var ya … Biz uyanamıyoruz sanıyorlar . Galatasaray büyük bir camiadır ve bunları görüyor . Hocamız bu üç gün içinde her şeyi ve herkesi nasıl yeneriz diye bir taktik de bulur . Hiç merak etmeyin . Bu takıma yapılanları görüyoruz . Galatasaray yine şampiyon olur , yine ayağa kalkar , şampiyon olur . Doğru ve adaletli yönetin . Bırakın bu işleri , biz bunları yemiyoruz "

Ay'a gidecek ilk turist olmaya hazırlanan Japon milyarder Yusaku Maezawa Elon Musk'ın sahibi olduğu SpaceX’in Ay’a gitmek için 8 gönüllü aradığını duyurdu .
Dünya'nın tek uydusu olan Ay’a ilk ayak basmamızın üzerinden yarım yüzyıldan fazla zaman geçti .
Şimdi sıra Ay’a ilk turisti göndermekte .
Elon Musk'ın şirketi SpaceX , Ay'a göndereceği ilk turisti geçtiğimiz dönemlerde açıklamıştı .
2023 yılında gerçekleşecek uçuş için Ay'a ilk gidecek turist Yusaku Maezawa olarak açıklanmıştı .
Market Watch’ta yer alan habere göre , Japon milyarder Maezawa SpaceX’in Ay’a gitmek için 8 gönüllü aradığını duyurdu .
Maezawa , başvuruların 14 Mart’a kadar süreceğini , mülakatların ise Mayıs ayında tamamlanmasını beklediklerinin altını çizdi .
YUSAKU MAEZAWA KİMDİR ?
Forbes verilerine göre yaklaşık 2 milyar dolarlık bir servete sahip olan Maezawa , Japon giyim markası Zozotown'ı kurduktan sonra Softbank'a satmış ve CEO koltuğuna oturmuştu .
Aynı zamanda bir sanat koleksiyoncusu olan Maezawa , Jean - Michel Basquiat'ın 1982 yılında çizdiği bir tabloyu geçtiğimiz yıl tam 110 milyon dolar ödeyerek satın almış ve tüm dünyada gündem olmuştu .
Maezawa geçtiğimiz yıl Elon Musk'ın SpaceX roketiyle ay çevresinde seyahat edecek ilk turist olmuş ve haberlere konu olmuştu .
Uçuşun 2023’te gerçekleşeceği açıklanmıştı .

Finansal teknoloji şirketi Matriks Bilgi Dağıtım Hizmetleri AŞ’nin şirket paylarının halka arzı için yaptığı başvuru , Sermaye Piyasası Kurulu tarafından onaylandı .
Şirketten yapılan açıklamaya göre , bankacılık ve finans alanında faaliyet gösteren kişi , kurum ve kuruluşların , piyasalara ilişkin veri , haber , analiz , emir iletimi ve portföy izleme ihtiyaçlarına yönelik çözümler ile bu firmaların altyapı ihtiyaçlarına ilişkin yazılımlar üreten Matriks Bilgi Dağıtım Hizmetleri AŞ , halka arz edilmesinin ardından borsada işlem görmeye başlayacak .
Şirket paylarının halka arzı için yaptığı başvuru , Sermaye Piyasası Kurulu tarafından onaylanan Matriks , halka arz ile bünyesine katacağı yeni ortaklarla gücüne güç katacak ve sürdürülebilir büyüme yolunda önemli bir adım daha atacak .
30-31 Mart tarihlerinde talep toplanacak Matriks'in halka arzında , pay başına satış fiyatı 28 TL olarak belirlendi .
Matriks’in halka arzında , 7 milyon 419 bin 980 TL nominal değerli sermayenin yüzde 38,05’ine karşılık gelen paylar halka arz edilecek . \ " İLK KEZ BİR FİNANSAL TEKNOLOJİ FİRMASI HALKA ARZ EDİLECEK\ "
Açıklamada görüşlerine yer verilen Matriks Genel Müdür Yardımcısı Cem Tutar , ilk kez bir finansal teknoloji firmasının halka arz olacağını belirterek , “18 yıl önce kurulduğumuz ilk gün , borsada kendi verimizi yayınlamayı hayal etmiştik .
Şimdi bu hayalimizi gerçekleştirirken halka arz ile birlikte artık sermaye piyasasının da güçlü bir oyuncusu olacağız” ifadelerini kullandı .
Matriks’in yatırımcılarını önemsediğini ve bunun için yatırımcıyı koruyacak taahhütler sunduklarını aktaran Tutar , şunları kaydetti : “Yatırımcılarımıza , 22 gün geri alım , şirket ortaklarının iki yıl süreyle borsada satış yapmayacağı garantisi veriyoruz .
Bununla birlikte , yine iki yıl süreyle hedeflenen FAVÖK seviyelerine ulaşamazsak yatırımcımıza yüzde 20’ye kadar bedelsiz hisse taahhüdünde bulunuyoruz .
Buna göre ; ilk yıl için 54 milyon 9 bin TL rakamına ulaşamazsak yüzde 10 , 30 milyon TL rakamına ulaşamazsak yüzde 20 bedelsiz hisse taahhüdümüz var .
Birinci yılda hedefe ulaşılması halinde taahhüdümüzü ikinci yıla taşıyoruz ve hedeflenen 75 milyon 841 bin TL rakamına ulaşamazsak yüzde 10 , 40 milyon TL rakamına ulaşamazsak yüzde 20 bedelsiz hisse taahhüdü veriyoruz .
Ayrıca kar dağıtım politikası olarak , dağıtılabilir dönem karının asgari yüzde 25’lik kısmının temettü olarak dağıtılmasını hedefliyoruz . ”Tutar , 2020 yılında veri terminali kullanıcı sayısının yüzde 74 , mobil ürünler kullanıcı sayısının ise yüzde 183 artış gösterdiğine dikkati çekerek , \ " Son 4-5 yılda kurumsallaşma adına yürüttüğümüz çalışmalar kapsamında halka arzı en büyük adım olarak değerlendiriyoruz . Bu süreç , teknoloji firmalarının kalıcılığı ve sektörün paydaşı olması bakımından da son derece önemli bir kazanım” değerlendirmesinde bulundu . Matriks'in internet sitesinde ve Kamuyu Aydınlatma Platformu’nda yayımlanan izahnamesine göre şirketin net satış geliri , 2019’un 12 aylık döneminde 70 milyon 548 bin 624 TL , 2020’nin 12 aylık döneminde ise bir önceki yıla göre yüzde 60,75 artışla 113 milyon 410 bin 270 TL olarak gerçekleşti . Yatırımcılar , 30-31 Mart tarihlerinde Garanti BBVA Yatırım ve tüm aracı kuruluşlardan \ "
MTRKS .
HE\ " koduyla talepte bulunabilecek .

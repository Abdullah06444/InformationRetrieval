SpaceX , Transporter - 1 görevi kapsamında tek seferde 143 uyduyu uzaya taşıyacak Falcon 9 roketini uzaya gönderdi . Fırlatılan uydular arasında ASELSAN'a ait bir küp uydu da yer aldı .
ABD'li roket , uydu ve uzay mekiği üreticisi SpaceX , Transporter - 1 görevi kapsamında uzaya tek seferde 143 uydu fırlatarak rekor kırdı .
SpaceX'ten yapılan açıklamaya göre , dün olumsuz hava koşulları nedeniyle ertelenen Transporter - 1 görevi , ABD'nin Florida eyaletindeki Cape Canaveral Üssü'nden başarıyla gerçekleştirildi .
SpaceX , Transporter - 1 görevi kapsamında tek seferde 143 uyduyu uzaya taşıyacak Falcon 9 roketini uzaya gönderdi .
Bu kapsamda 133'ü ticari ve devlet uydusu , 10'u Starlink uydusu olmak üzere , toplam 143 ufak uydu yörüngeye yerleştirilecek .
Şirket , roketteki Starlink uydularının kutup yörüngesine yerleştirilen ilk uydular olacağını açıkladı .
SpaceX tek seferde gönderdiği 143 uydu ile Hindistan'a ait , yörüngeye 104 uydu yollama rekorunu geliştirdi .
SpaceX , Starlink uydularıyla Dünya yörüngesinde 12 bin uyduluk ağ kurmayı planlıyor .
Projenin 2027'de tamamlanması hedefleniyor .
ASELSAN 3U KÜP UYDUSU GÖKYÜZÜNE HAVALANDICumhurbaşkanlığı Savunma Sanayii Başkanı Demir , Twitter hesabından yaptığı açıklamada şu ifadeleri kullandı ; ASELSAN tarafından İstanbul Teknik Üniversitesi ile birlikte yerli ve milli imkanlarla üniversite - sanayi işbirliği kapsamında bilimsel amaçlı olarak geliştirilen ASELSAT 3U Küp Uydusu , bugün SpaceX’in roketi ile görev yapacağı yörüngesine başarıyla gönderildi . * ASELSAT , kamera görev yüküyle elde edeceği görüntüyü yer istasyonuna indirecek , sayısal kart görev yüküyle uzay ortamı hakkında istatiksel veri toplayacak .
Emeği geçen herkesi tebrik ediyorum .
SPACEX İLK ASKERİ UYDUSUNU GÖNDERDİ

2021 Oscar Ödülleri'nin 25 Nisan'a ertelenmesiyle onun bıraktığı tarihi 2021 Altın Küre Ödülleri ( Golden Globe ) doldurdu .
93. Oscar Ödülleri Covid - 19 salgını sebebiyle iki ay ileri bir tarihe ertelenmiş , törenin 28 Şubat 2021'de gerçeklemesi beklenirken 25 Nisan 2021'de yapılacağı açıklanmıştı .
Oscar'ın bıraktığı tarihi , Altın Küre ( Golden Globe ) aldı .
Altın Küre Ödülleri'ni dağıtan Hollywood Yabancı Basın Birliği , 2021 Altın Küre Ödülleri'nin 28 Şubat 2021'de yapılacağını açıkladı .
78. Altın Küre Ödülleri'nin sunucuları , daha önce dört kez aynı töreni sunan Tina Fey ve Amy Poehler ikilisi olacak .
Altın Küre Ödülleri , geleneksel olarak her yıl ocak ayının ilk pazar gecesi yapılıyordu , ancak bu yıl salgın nedeniyle bir ay ertelendi .
OSCAR'IN HABERCİSİOscar'ın habercisi gözüyle bakılan Altın Küre Ödülleri , TV ve dizi dünyasının en iyilerini belirliyor .
Geçen yıl beşinci ve son kez Ricky Gervais'in sunumuyla gerçekleşen törende Drama Dalında En İyi Film 1917 olurken , Quentin Tarantino'nun yazıp yönettiği Once Upon a Time in Hollywood hem En İyi Senaryo hem de Müzikal ya da Komedi Dalında En İyi Film ödüllerini almıştı .
Filmin yıldız oyuncularından Brad Pitt de En İyi Yardımcı Erkek Oyuncu Ödülü'nün sahibi olmuştu .
Biyografi türündeki Judy filmiyle Renée Zellweger En İyi Kadın Oyuncu seçilirken , yılın favori filmlerinden Joker'in başrol oyuncusu Joaquin Phoenix En İyi Erkek Oyuncu Ödülü'ne layık görülmüştü .
The Farewell filmindeki rolüyle Müzikal ya da Komedi Dalında En İyi Kadın Oyuncu seçilen Awkwafina , Altın Küre tarihinde bu ödülü kazanan ilk Asyalı olmuştu .
Yılın Drama Dalında En İyi Dizisi Succession olurken ; Fleabag ve Chernobyl diğer kazanan diziler olmuş , Güney Kore yapımı Parasite Yabancı Dilde En Film seçilmişti .

İstanbul'da , Gökalp kardeşler 900 bin liraya satın aldıkları evin bedelini tapuda 360 bin TL gösterip ödemeyi elden yaptı .
Evi satın aldıkları kişinin bankalara borcu çıktı , banka satış için “Borçlu mal kaçırıyor .
Bu satış gerçek değil” iddiasında bulundu .
Mahkeme satışı iptal ederken , bankaya da evi icradan satma yetkisi verdi .
Her gün Türkiye genelinde binlerce gayrimenkul el değiştiriyor .
Pek çok devir işleminde de daha düşük harç ödemek için , mülkün değeri düşük gösteriliyor .
Bu süreçte yapılan bir diğer hata da , ödemenin banka yolu ile yapılması yerine elden yapılması .
Bu durum , satıcının işine gelse de ileride satın alınan gayrimenkulün elden gitmesine kapı aralayabilir .
İki ayrı uluslararası şirkette üst düzey yönetici olarak çalışan Onur Gökalp ( 38 ) ile kardeşi Orçun Gökalp’in ( 36 ) yaşadıkları ise , benzer durumdaki birçok kişinin de başına gelebilecek türden .
Hürriyet'te yer alan bilgilere göre , Gökalp kardeşler 6 yıl önce Kadıköy Suadiye’de bir daire satın almaya karar verdi .
Daire , Konya’da yaşayan iş insanı Önder Ragıp Bağrıaçık’a aitti .
Dairenin satışına bir emlakçı aracılık ediyordu .
Bağrıaçık Konya’da olduğu için tüm satış görüşmeleri , İstanbul’da yaşayan amca N. Bağrıaçık ve kuzen S. Bağrıaçık ile yürütülüyordu .
Görüşmeler sonrası dairenin 900 bin liraya satışı için anlaşmaya varıldı .
PARA ELDEN TESLİM EDİLDİGökalp kardeşler , yanlarındaki getirdikleri para dolusu çantaya açtı .
Para sayma makinesinden geçirilen 887 bin lira muhasebeci M. Ç. ’ye teslim edildi .
Kadıköy Belediyesi’nden alınan rayiç bedel olan 360 bin lira , tapuda da evin değeri olarak gösterildi .
Taraflar arasındaki devir işlemi 24 Haziran 2015 günü tamamlandı .
Ancak Gökalp kardeşler , birkaç ay sonra şok bir dava ile karşı karşıya kaldı .
Dava , özel bir bankanın Konya’daki birimi adına açıldı .
Anılan banka , Önder Bağrıaçık’ın mobilya şirketine verdiği krediyi tahsil edemeyince hakkında icra takibi başlatmıştı .
Anılan banka dışında , Bağrıaçık hakkında 70 kadar farklı icra takibi daha bulunuyordu .
Bağrıaçık’tan kredisini tahsil edemeyen banka bu kez , mevcut tapularının yanı sıra yakın zaman önce devrini yaptığı tüm tapu katıylarını çıkardı .
Gökalp kardeşlere yapılan tapu devri bilgisine de ulaşıldı .
BANKA İCRADAN SATABİLECEKBanka avukatı dava dilekçesinde , anılan devrin mal kaçırma amaçlı olduğunu öne sürdü .
Gökalp kardeşler adına yapılan savunmalarda ise “Bu satış gerçek bir satış” denildi .
Konya 4. Asliye Hukuk Mahkemesi’nde görülen davada , mahkeme bankanın talebini reddetti .
Ancak istinaf mahkemesi , yerel mahkemenin kararını bozdu , mahkeme bu kez bankanın talebini kabul etti .
Bankanın ‘tasarrufun iptali’ talebi ile açtığı davayı kabul eden mahkeme , evin banka tarafından icra yolu ile satışına da karar verdi .
Mahkeme , 100 bin lirayı bulan yargılama ve avukatlık masrafının ödenmesinde de Gökalp kardeşleri sorumlu tuttu .

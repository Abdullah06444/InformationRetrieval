Boyner Grubu'nun kurucusu Osman Boyner'in ( 95 ) eşi Ayten Boyner , 88 yaşında yaşamını yitirdi .
Bir süre önce corona virüs tedavisi gören Ayten Boyner'in , geçirdiği beyin kanaması sonrası hayatını kaybettiği öğrenildi .
Aynı zamanda Boyner Holding Yönetim Kurulu Başkanı Cem Boyner’in de annesi olan Ayten Boyner , corona virüs tedavisi sonrası taburcu edilmişti .
Zorlu bir hastalığı atlatıp evine dönen anne Boyner , taburcu olduktan kısa süre sonra evinde beyin kanaması geçirdi .
Nişantaşı Amerikan Hastanesi’ne kaldırılan Ayten Boyner , tüm çabalara rağmen kurtarılamayarak dün yaşamını yitirdi .
Ayten Boyner , kılınacak cenaze namazı sonrası bugün Zincirlikuyu Mezarlığı’nda toprağa verilecek .

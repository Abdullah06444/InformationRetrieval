Pedofili milyarder Jeffrey Epstein’a reşit olmayan genç kızları temin etmekle suçlanan kız arkadaşı Ghislaine Maxwell'in tutuklanmasıyla soruşturmayla ilgili iddialar yeniden alevlendi .
Peki ama Prens Andrew , Donald Trump ve Bill Clinton gibi birçok önemli kişinin adının karıştığı ya da geçtiği soruşturmada neler oluyor ?
Jeffrey Epstein kimdir , Jeffrey Epstein davasındaki iddialar neler ?
İşte en çok aranan ve konuşulan konuların arasındaki davayla ilgili bilinenler .
ABD'yi sarsan cinsel istismar davasının kilit ismi olan Jeffrey Epstein'in yakın arkadaşı ve kara kutusu Ghislaine Maxwell'in geçtiğimiz günlerde tutuklanması olayı tekrar gündeme getirdi .
Jeffrey Epstein , geçen yıl 10 Ağustos'ta yargılanmayı beklediği Manhattan'daki hapishanede intihar etmiş ve ardında birçok soru işareti bırakmıştı .
SAPIK MİLYARDER JEFFREY EPSTEİN KİMDİR ?
Jeffrey Epstein 20 Ocak 1953'te New York'ta doğdu .
1967'de Epstein , Interlochen Sanat Merkezi'ndeki Ulusal Müzik Kampı'na katıldı .
5 yaşındayken piyano çalmaya başladı .
1969'da 16 yaşındayken Lafayette Lisesi'nden iki sınıf atlayarak mezun oldu .
O yıl , 1971'de üniversiteyi değiştirene kadar Cooper Union'daki derslere katıldı .
Eylül 1971'den itibaren New York Üniversitesi'nde Courant Matematik Bilimleri Enstitüsü'ne katıldı , ancak Haziran 1974'te diploma almadan ayrıldı .
Epstein , Eylül 1974'te Manhattan'ın Yukarı Doğu Yakası'ndaki lüks ve özel Dalton Okulu'nda fizik ve matematik öğretmeni olarak çalışmaya başladı .
Daha sonra bankacılık ve finans sektörüyle ilgilendi .
Finans sektöründeki çalışmalarıyla kısa sürede multimilyoner oldu .
JEFFREY EPSTEİN DAVASI NEDİR ?
Jeffrey Epstein soruşturması ilk olarak 2005 yılında Palm Beach , Florida'daki polislere bir yetişkinin , 14 yaşındaki bir kıza para karşılığı uygunsuz masajlar yapmasını istediği ihbar edilince başladı .
Epstein , Florida eyaletinde hakkındaki cinsel istismar ve kız çocuklarını pazarlama suçlarıyla ilgili olarak 2008 yılında suçlarını kabul ederek bir anlaşma yaptı .
Epstein aralarında ABD Başkanı Donald Trump , eski başkan Bill Clinton ve İngiltere Prensi Andrew'ın da bulunduğu çok sayıda ünlü isimle yakınlığıyla da biliniyordu .
Prens Andrew hakkında da Epstein'le birlikte reşit olmayan kız çocuklarıyla olduğuna dair iddialar ortaya atılmıştı .
66 yaşındaki Jeffrey Epstein , en küçüğü 14 olmak üzere 18 yaş altındaki onlarca kız çocuğuna cinsel istismarda bulunmak ve fuhuş ağı oluşturmak suçlamalarıyla tutuklandı .
KEFALET TALEBİ REDDEDİLMİŞTİ2019 yılındaki davada , Bölge Hakimi Richard M. Berman , Epstein'ın topluma , özellikle de davadaki mevcut ve hala öne çıkabilecek potansiyel kurbanlara yönelik tehlike teşkil ettiğini ve ülkeden kaçmak için büyük zenginliğini ve engin kaynaklarını kullanabileceğini belirterek milyarder finansörün kefalet talebini reddetti .
Gerekçede ayrıca Epstein'ın zengin yaşam tarzı , yabancı ülkelerdeki konutları ve özel jetleri nedeniyle kaçma riski bulunduğuna da dikkati çekilmişti .
Epstein'ın avukatları , müvekkillerinin teminat olarak 559 milyon dolarlık servetini güvence için vermeye razı olduğunu , yargılanma sürecinde New York’taki 77 milyon dolarlık malikanesinde elektronik kelepçeyle ev hapsinde tutulmasını talep etti .
Ancak Hakimin , kefalet talebini reddetmesinin ardından Epstein Manhattan'daki Metropolitan Merkez Hapishanesi'nde tutulmaya başladı .
Epstein’ın malikanesinde 6 Temmuz’da yapılan aramada nakit para yığını , düzinelerce elmas ve sanık için düzenlenmiş sahte pasaport ile yüzlerce genç kadının cinsel içerikli fotoğraflarının ele geçirildiği de mahkemede belirtildi .
Başsavcı Yardımcısı Alex Rossmiller de davanın Epstein’ın aleyhine her geçen gün daha da güçlendiğini belirterek , küçük yaşta cinsel tacize uğrayan diğer kadınların da yetkililerle temasa geçmeye başladığını açıkladı .
Fransa'nın başkenti Paris'ten özel uçağıyla dönerken New Jersey'deki Teterboro Havaalanı'nda gözaltına alınan 66 yaşındaki Eipstein'ın , en küçüğü 14 olmak üzere 18 yaşın altındaki onlarca genç kıza cinsel istismarda bulunmak ve fuhuş ağı oluşturmak suçlamasıyla yargılanıyordu .
Epstein'ın suçlu bulunması halinde 45 yıla kadar hapis cezasına çarptırılabileceği ifade ediliyordu .
ÇALIŞMA BAKANI ALEX ACOSTA İSTİFA ETMİŞTİ2007'de Florida'da yine benzer suçlamalar yöneltilen Jeffrey Epstein hakkındaki suçlamaları kabul ederek savcılıkla iş birliğine gitti .
Anlaşmayla birlikte hakkındaki federal suçlamalar düşürüldü ve sadece \ " fuhşa teşvik\ " suçlamalarından yargılandı .
Epstein ile anlaşma yapan dönemin Miami Başsavcısı Alex Acosta ise milyardere yönelik aynı suçlamaların tekrar gündeme gelmesinin ardından Trump'ın kabinesindeki Çalışma Bakanlığı görevinden istifa etmişti .
Yatırım fonu yöneticisi milyarder Jeffrey Epstein'in , aralarında ABD Başkanı Donald Trump , eski ABD Başkanı Bill Clinton ve İngiltere York Dükü Andrew gibi güçlü isimlerin de bulunduğu çevrelerle yakın arkadaşlığı kamuoyunda tartışma konusu oldu .
HÜCRESİNDE ÖLÜ BULUNDUABD'de kız çocuklarına yönelik cinsel istismar ve fuhuş ağı oluşturmakla suçlanan milyarder Epstein , tutuklu bulunduğu New York Manhattan Metropolitan Merkez Hapishanesi'ndeki hücresinde 10 Ağustos'ta ölü bulundu .
Yetkililer , Epstein'ın ölüm sebebi olarak intihar ettiği bilgisini paylaştı .
Ölümünden birkaç hafta önce de Epstein , hücresinde gardiyanlar tarafından baygın halde bulunması ve boynunda görülen çürük izleri intihar teşebbüsü veya diğer mahkumların saldırısına uğradığı şüphelerini akıllara getirdi .
PRENS ANDREW DA OLAYA KARIŞTI17 yaşındayken Epstein’in kendisini Prens Andrew ile 3 kez ilişkiye zorladığını iddia eden Virginia Roberts’ın avukatı David Boies , Prens Andrew’un kayıtlarının olduğunu şu anda saklandığını ya da imha edildiğini öne sürdü .
Epstein’in mülklerinde gizli kameralar aracılığıyla çekilen pek çok kişiye ait kasetlerin olduğunun bilindiğini söyleyen Boies , " Prens Andrew’un , Epstein’ın mülkünün odalarında ve özel alanlarında çekilen görüntülerde yakalanacağına şüphe yok " dedi .
GHİSLAİNE MAXWELL TUTUKLANDIJeffrey Epstein'le ortak olduğu bilinen Ghislaine Maxwell , FBI tarafından tutuklandı .
Çocuk istismarı ve cinsel istismar davasında ABD'li milyarderle ortak çalıştığı bilinen aynı zamanda eski sevgilisi olan Maxwell'in federal mahkemeye çıkarılması bekleniyor .
BİLL CLİNTON İÇİN TUTUKLAMA ÇAĞRISIEpstein’in çocuk istismarı iddialarını ele alan Jeffrey Epstein : Filthy Rich adlı belgeselde , Amerikalı milyarderin sahibi olduğu ve reşit olmayan kızları istismar edip fuhuşa zorladığı yer olduğu öne sürülen Karayipler’deki özel adasına Clinton’ın da gittiği görülmüştü .
Belgeselde Epstein ile Clinton’ın yan yana fotoğraflarının yer almasının ardından Clinton’ı sözcüsü Angel Urena , " Bu , ilk söylendiğinde koca bir yalandı ve bugün de hala öyle . Bunun kaç kere tekrarlandığının bir önemi yok " açıklamasıyla iddiaları reddetti .
DONALD TRUMP'IN ADI JEFFREY EPSTEİN SORUŞTURMASINA KARIŞTIABD'de seçimler yaklaşırken , Jeffrey Epstein ve kız arkadaşı Ghislaine Maxwell'in aralarında bulunduğu bir fotoğraftan ABD Başkanı Donald Trump'ın çıkarılması ABD gündemini değiştirdi .
Konuya ilişkin açıklama yapan Fox News , \ " 5 Temmuz Pazar günü Ghislaine Maxwell hakkında bir haber sırasında Fox News Kanalı yanlışlıkla Donald Trump'ı Melania Knauss ( eski soyismi ) , Jeffrey Epstein ve Maxwell'in olduğu bir fotoğraftan sildi . Hatadan pişmanlık duyuyoruz\ " ifadelerine yer verdi .
Ancak bu gelişme Trump ile Jeffrey Epstein'in arasındaki olası bir bağlantının gündeme gelmesini engellemedi .
İngiliz Daily Mail gazetesine konuşan , şu an 30’lu yaşlarda olan ve ismi açıklanmayan kadın tanık , 14 yaşındayken Epstein’in kendisini Donald Trump’ın Florida’daki malikanesine götürdüğünü öne sürdü .
Epstein’in kendisini " Nasıl ? İyi parça değil mi " deyip gülerek Trump’a gösterdiğini iddia eden tanık , Trump’ın kendisinin reşit olup olmadığını bilmediğini düşündüğünü söyledi .

Her geçen gün daha popüler hale gelen kripto para piyasasının en büyük oyuncusu Bitcoin son bir yılda yaklaşık yüzde 500 kar sağlarken son bir aydaki dalgalanmalar yatırımcıları endişelendirdi .
1 ay içerisinde 35 bin seviyelerinden 58 bine çıkan daha sonra 48 bine düşen Bitcoin’deki bu dalgalanmalar sonrası ise kripto para piyasalarında ‘Bitcoin balinaları’ tabiri yüksek sesle konuşulmaya başlandı .
Dünyadaki Bitcoinlerin yüzde 40’ına sahip yaklaşık bin kişi için kullanılan ‘Bitcoin balinaları’ için , ‘Bir balinanın hareket ettiğinde küçük balıkları etkilemesi gibi Bitcoin balinalarının küçük bir hareketinin küçük yatırımcıyı ezdiği’ ifadeleri kullanılıyor .
Akın MURTEZA / NTV .
COM .
TRSon dönemin en popüler yatırım araçlarından biri haline gelen kripto para piyasasının en büyük oyuncusu Bitcoin ile ilgili bilinmezlikler her geçen gün daha da merak kazanırken , dünya piyasasında ‘Bitcoin balinaları’ tabiri gittikçe daha yüksek sesle güçlü dile getiriliyor . \ " Bitcoin balinaları\ " , ellerinde büyük miktarlarda Bitcoin tutan bireylere veya kuruluşlara atıfta bulunarak kullanılan bir terim .
Dünyadaki Bitcoin’lerin yüzde 40’ını elinde tutan yaklaşık bin kişi ‘Bitcoin balinaları’ olarak adlandırılıyor . ‘İSTEDİKLERİ ZAMAN ARTIRIP İSTEDİKLERİ ZAMAN AZALTABİLİRLER’Bitcoin balinaları , kripto para birimini istedikleri zaman artırabilirken istedikleri zaman azaltabilme yeteneğine sahip .
Son dönemde Bitcoin’deki dalgalanmaların artması da ‘balinaların’ hareketlenmeye başladığı dedikodularını da beraberinde getiriyor .
İngiliz Telegraph gazetesi geçtiğimiz gün yayınladığı araştırmasında , dünyadaki Bitcoinlerin yaklaşık yüzde 13'ünün yani 80 milyar dolarlık diliminin yaklaşık 100 kişide olduğunu belirtmiş , kripto paralar ile ilgili araştırma ve haberleriyle tanınan Coindesk ise , elinde binden fazla Bitcoin bulunan kişi sayısını 2 bin 334 olarak açıklamıştı . ‘YAPACAKLARI KÜÇÜK BİR HAREKETLENME KÜÇÜK YATIRIMCIYI EZER’Bitcoinlerin yüzde 40’ına sahip yaklaşık bin kişinin Bitcoin’e etkisi ise analistler tarafından şöyle tanımlanıyor : “Yapacakları küçücük bir hareketlenme küçük yatırımcıyı ezer geçer , yani bir balinanın kıpırdanmasında küçük balıkların büyük bir şekilde etkilenmesi gibi”Şubat ayına 35 bin seviyelerinde başlayan Bitcoin , 21 Şubat’ta 58 bin seviyelerine yükselmiş , ayın geri kalanında da 48 ila 50 bin arasında işlem görmüştü . ‘YETERLİ BİTCOİN HACMİ YOK’Coindesk tarafından Kasım 2020’den günümüze kadar süren araştırmada ise , Bitcoin’in her yükseldiğinde belirli hesapların satış yaptığı ortaya çıktı .
OKEx kripto borsasından gelen verileri inceleyen Coindesk , “Balinalar bu satışlarıyla bireysel ve küçük yatırımcıyı her yükselişte eziyor” ifadelerine yer verdi . \ " Attack of the 50 Foot Blockchain\ " in yazarı ve en ünlü kripto yazarlarından David Gerard ise Telegraph'a şunları söyledi : \ " Bitcoin’in büyük oyuncuları para birimini kolayca hareket ettirebilirler . Çünkü Bitcoin piyasası çok sıkı . İşlem yapabilmek için çok fazla Bitcoin hacmi yok ve balinaların küçük bir hareketi piyasayı kolaylıkla daraltır” .

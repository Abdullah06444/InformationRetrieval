Maxim Tsigalko , futbol menajerlik oyunu Championship Manager 01 / 02'de oyunseverlerin ilk transfer ettiği ve en çok gol atan oyuncuları arasında yer alıyor .
Futbol hayatında CM 01-02'deki performansına ulaşamayan Tsigalko , 37 yaşında yokluk içinde hayatını kaybetti .
( Hazırlayan : Süleyman Tetik , NTVSpor . net ) 90'lı yılların başında piyasaya çıkan bir oyun , dünyanın dört bir yanında büyük ilgi gördü .
Yıllar geçtikçe Championship Manager'a olan tutku artarak devam etti .
Günümüzde Football Manager adıyla varoluşunu sürdüren efsane oyunun bazı efsane karakterleri de vard .
Maxim Tsigalko onlardan yalnızca biriydi .
Championship Manager'ın 01 / 02 serisinde Tsigalko oyunseverler için vazgeçilmez bir semboldü .
Sezon boyunca onlarca gol atar , kolay kolay sakatlanmaz , her takıma uyum sağlar ve lig fark etmeksizin oynadığı takımı zaferlere taşırdı .
Aradan yıllar geçse de asla unutulmadı .
Tıpkı Temur Altunhan , Anatoliy Todorov ve diğerleri gibi .
Ancak Tsigalko'nun gerçek hayatı bambaşka bir rotada ilerledi .
Futbolculuk kariyeri kısa ve başarısız geçti .
Ülkesinin Dinamo Minsk takımında futbola başlayan Tsigalko , oyunda parladığı yıllarda henüz 18 yaşındaydı .
Ancak kariyeri 2009'da , henüz 26 yaşındayken geçirdiği bir sakatlık sonrası tamamen bitti .
Oyun karakteri Tsigalko herkesin dilindeydi .
Ancak Belarus'ta yaşamını sürdüren Maxim Tsigalko hakkında çok bilgi yoktu .
Tsigalko'nun yaşantısı hakkında uzun yıllar herhangi bir şey yazılmamıştı .
Ta ki birkaç yıl öncesine kadar .
Yunanistan'da yayın yapan Gazzetta , Belarus'a gitti ve Tsigalko ile konuştu .
Belaruslu futbolcunun hayatı dramlarla doluydu .
Yunan gazeteci Lefteris Danovasilis , 2018'de Minsk'e gidip onu buldu .
Tsigalko , kendisiyle röportaj yapmaya gelen birilerini görünce heyecanlandı ve mutluluğunu saklamadı .
Ancak bir gerçek vardı .
Dünya Tsigalko ile kupalar kaldırırken onun bundan haberi yoktu . \ " Kimse bana oyun hakkında bilgi vermedi . Ülkemde o zamanlar kimse bu oyunu bilmiyordu . Yıllar sonra bir Rus gazeteci bana oyundaki en popüler futbolcu olduğumu söylediğinde şok oldum . Oyunu gerçekten bilmiyordum . Daha sonra bundan iyi paralar kazanabileceğimi düşündüm fakat iş işten çoktan geçmişti . \ "
Çekingen bir karaktere sahip olan Tsigalko , futbolu neden ve nasıl bıraktığını söylerken devamında başına gelenleri de anlattı .
Bir dönem inşaatta çalıştığını ancak vücudunun buna daha fazla dayanamadığını . \ " Futboldan emekli olduğumda kimse beni aramadı . İki çocuğum var ve tek istediğim bir işimin olması . Böylece ayağa kalkabilirim ve iyi bir baba olabilirim . Lütfen bunu dünyaya duyur , yardıma ihtiyacım var . ' ' Tsigalko , kendisiyle röportaj yapıldığı dönemde işsizdi . Minsk sokaklarında hayatın yükü altında kalmış , futboldan para kazanamamış , inşaatlarda çalışmıştı . Belki de ilk kez bir gazeteciyle söyleşiyordu . Bunun çaresizliğiyle yardım istiyordu . Tsigalko video oyunlarının popülerlik kazanmaya başladığı yıllarda sanal ortamda ün kazandı . Ancak kendisi bile durumun farkında değildi . Bugün olsa belki de milyonları aşkın takipçiye sahip bir sosyal medya fenomeni olabilirdi . Maxim Tsigalko , 37 yaşında hayatını kaybetti . Dünyanın dört bir yanında hayrana sahip bir efsane , yokluk içinde yitip gitti . İnsanlar onun golleriyle bilgisayar başında sevinirken o , hayatta kalma savaşı veriyordu .

Borsa İstanbul Olağan Genel Kurulu'nda , genel müdürlük görevine Korkmaz Enes Ergun getirildi .
Borsa İstanbul'un bugün yapılan olağan genel kurulunda Hakan Atilla'nın istifası ile boşalan genel müdürlük görevine Korkmaz Enes Ergun seçildi .
Ergun , mevcutta Borsa İstanbul'da kotasyondan sorumlu genel müdür yardımcılığı görevini yürütüyordu .
Öte yandan Yönetim Kurulu Başkanlığı'nı Prof. Dr. Erişah Arıcan'ın üstlendiği Borsa İstanbul'da , Ahmed Ali Al Hammadi yönetim kurulu üyeliğine , Işınsu Kestelli de bağımsız yönetim kurulu üyeliğine seçildi .
Borsa İstanbul'da diğer yönetim kurulu üyeleri Korkmaz Ergun , Prof. Dr. Fahrettin Altun ve Metin Kıratlı , bağımsız yönetim kurulu üyeleri ise Yunus Arıncı , Prof. Dr. Cem Demiroğlu , Tevfik Eraslan oldu .
KORKMAZ ENES ERGUN KİMDİR ?
Lisans eğitimini Ankara Üniversitesi Siyasal Bilgiler Fakültesi İşletme Bölümünde 1997 yılında tamamlayan Ergun , aynı yıl Borsa İstanbul’da çalışma hayatına başladı .
Yüksek lisansını ve doktorasını Marmara Üniversitesi İktisat Anabilim Dalında tamamladı .
24 yıllık Borsa ve Sermaye Piyasaları tecrübesine sahip olan Ergun , çok sayıda şirketin halka arzının değerlendirilmesi ile işlem gören şirketlerin incelenmesini ve piyasa faaliyetlerini yönetti .

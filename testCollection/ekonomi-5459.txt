Pandemi sebebiyle oyun pazarının büyümesiyle kadameli olarak artan daha sonra Reddit kullanıcılarının kollektif tavrıyla son altı ayda yüzde 8 bin artış yakalayan video oyun satıcısı Game Stop hisseleri geçtiğimiz günlerde , kullanıcıların piyasa manipülasyonu yaptığı gerekçesiyle , daha çok küçük yatırımcının işlem yaptığı Robinhood ve Webull’da yasaklanmıştı .
Robinhood’un işlem kısıtlamasını kaldırmasının ardından GameStop hisseleri Cuma günü yüzde 114’e kadar arttı .
Son artışlarla şirket hisselerinin son bir haftadaki artışı yüzde 2 bin oldu .
Son altı ayda yaklaşık yüzde 8 bin artış gösteren oyun ürünleri satıcısı GameStop hisseleri , geçtiğimiz gün daha küçük yatırımcıların ve al - satçıların işlem yaptığı Robinhood ve Webull platformlarında yasaklanmıştı .
Şirketin hisselerindeki işlem yasağının ardından Reddit kullanıcıları duruma büyük tepki göstermiş , şirketin hisseleri açıldığı gibi tekrar alım yapmak üzere konu başlıkları ve yorumlar yazmışlardı .
GameStop hisseleri üzerindeki yasağın kalkmasının ardından Cuma günü şirket hisseleri yüzde 114 artış gösterdi .
Daha sonra yapılan kar satışları sonrası ise şirket günü yüzde 68 artışla kapadı .
2021 ARTIŞI YÜZDE BİN 800Reddit’in borsa forumu olan WallStreetbets’de organize olan küçük yatırımcılar fonların açığa satış yaptığı şirketlerin hisselerini toplayarak fonları zarara uğratma amacı güdüyor .
Şu ana kadar bu savaşın odağında yer alan GameStop hisseleri , Robinhood ve Webull platformlarında yasaklandıktan sonra yüzde 44'lük düşüş göstermesine rağmen 2021’in başından bugüne kadar 17 dolardan 325 dolara çıkarak yüzde bin 800 artış gösterdi . ‘Reddit hisseleri’ olarak tabir edilen GameStop hisselerindeki ile birlikte AMC ve Blackberry hisselerinde de işlemler durdurulmuştu .
Onların üzerindeki yasak kalktığında da , Blackberry hisseleri yüzde 12 , AMC ise yüzde 53 yükseldi .
ÇİN’Lİ İŞ ADAMINDAN 1 MİLYON DOLARLIK DESTEKWallStreetbets’teki kollektif tavra iş adamlarının desteği de artarak devam ediyor .
Tesla ve SpaceX CEO’su Elon Musk , “GameStonk” ( Oyun Karı ) şeklinde paylaşımda bulunarak şirketin artışına dikkat çekmiş , desteğini belirtmişti .
Geçtiğimiz gün de Çin'in Snapchat'i olarak bilinen Peiwo ile kripto para platformu TRON'un kurucusu olan girişimci Justin Sun dün yaşananlar üzerine 1 milyon dolarlık GameStop hissesi alacağını açıkladı .

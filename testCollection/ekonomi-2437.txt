Pendik Tavşantepe - Sabiha Gökçen Havalimanı arasındaki metro hattının 2021 sonunda hizmete alınacağı bildirildi .
Ulaştırma ve Altyapı Bakanı Adil Karaismailoğlu , \ " Pendik Tavşantepe - Sabiha Gökçen Havalimanı arasındaki metro hattında 4 tane istasyonumuz var . İnşallah çalışmaları tamamlayıp 2021 yılı sonuna doğru hizmete almayı ve yolcu taşımayı hedefliyoruz . Çalışmalarımız bu doğrultuda devam ediyor\ " dedi .
Karaismailoğlu , Sabiha Gökçen Havalimanı Raylı Sistem Bağlantısı ( Metro inşaatı ) incelemesi yaptı .
Burada bir değerlendirme konuşması yapan Karaismailoğlu , ülke genelinde demir yolu çalışmalarının hummalı bir şekilde devam ettiğini ifade ederek , bu çalışmaların hükümetin ulaşıma ve demir yolu ağına verdiği önemi gösterdiğini söyledi .
Karaismailoğlu şöyle konuştu : \ " Bulunduğumuz bölge Sabiha Gökçen Havalimanı . Pendik Tavşantepe Metro İstasyonu'ndan başlayıp Sabiha Gökçen Havalimanı'nda sona eren 7,5 kilometrelik şehir içi metro hattının şantiyesinde incelemelerde bulunuyoruz . Pendik Tavşantepe - Sabiha Gökçen Havalimanı arasındaki metro hattında 4 tane istasyonumuz var . İnşallah çalışmaları tamamlayıp 2021 yılı sonuna doğru hizmete almayı ve yolcu taşımayı hedefliyoruz . Çalışmalarımız bu doğrultuda devam ediyor . Biliyorsunuz Pendik Tavşantepe İstasyonu , Kartal Metro Hattı'nın bir parçası . Kadıköy'den binen bir vatandaşımız aktarmasız olarak Sabiha Gökçen Havalimanı'na kadar gelecek . Bunun devamında Pendik Marmaray İstasyonu'ndan Sabiha Gökçen bağlantısı da kısa zamanda bitirilirse , o belediye tarafından yapılıyor , bitirilirse yine Ankara'dan Marmaray'la gelen bir yolcunun Sabiha Gökçen Havalimanı'na erişimi metroyla sağlanmış olacak . \ " \ " FİNANSMAN VE İHALE ÇALIŞMALARIMIZ DEVAM EDİYOR\ "
Türkiye'nin dört bir yanında demir yolları ve hızlı tren hatları konusunda önemli çalışmalar yapıldığını hatırlatan Bakan Karaismailoğlu , sene bitmeden Sivas hattını işletmeye alacaklarını kaydetti .
Karaismailoğlu , \ " Konya Karaman arasını işletmeye alacağız , yolcu taşıyacağız . Bunun yanında Ankara - İzmir , Bursa - Yenişehir - Osmaneli , Adana - Mersin - Osmaniye - Gaziantep hızlı tren hatlarımızda da çalışmalar devam ediyor . Projesini tamamladığımız hatlar var , onlarla da ilgili finansman ve ihale çalışmalarımız devam ediyor\ " ifadelerini kullandı .
Gebze - Sabiha Gökçen Havalimanı - Yavuz Sultan Selim Köprüsü - İstanbul Havalimanı - Halkalı hattıyla ilgili çalışmaların devam ettiğini aktaran Karaismailoğlu , büyük hatları şehir içi hatlarla entegre etmenin çabası içinde olduklarını anlattı .
Karaismailoğlu , \ " Kara yollarında , hava yollarında başardığımız işleri , demir yolunda da en kısa zamanda başarıp demir yolu ağlarının 2023 , 2025 hedeflerimizi sağlama doğrultusunda çalışmalarımız hızlı bir şekilde devam ediyor . \ " diye konuştu . \ " AŞAMA KAT ETTİK AMA MAALESEF YAVAŞ İLERLİYOR\ "
Karaismailoğlu , corona virüs pandemisinin ardından normalleşme adımları kapsamında uluslararası hava trafiğinin hareketlendiğini dile getirerek , normalleşme sürecinin hızlanması için gerekli çalışmaları yaptıklarını söyledi .
Karaismailoğlu , \ " Bir taraftan Turizm Bakanlığı'mız , İçişleri Bakanlığı'mız , Sağlık Bakanlığı'mız yoğun bir şekilde çalışıyorlar . Görüşmeler , diplomasi devam ediyor . Belli bir aşama kat ettik ama maalesef yavaş ilerliyor . İnşallah en kısa zamanda hızlandırmak için de elimizden geleni yapıyoruz . Tabii sadece bizim çabalarımız yeterli olmuyor . Karşı tarafın da bu çabalarımıza olumlu tepki vermesi lazım . Kısa zamanda bu süreci de atlatacağımıza inanıyorum\ " değerlendirmesini yaptı .
Sabiha Gökçen Havalimanı'nın 2. pistinde Covid - 19 pandemisi nedeniyle bir aksamanın meydana geldiğini ifade eden Karaismailoğlu , \ " Vatandaşımızı rahatsız etmeden en kısa zamanda bitirmeye çalışıyoruz . Malumunuz bu Covid sürecinde en az etkilenen sektördü bizim sektörümüz . Bütün tedbirlerimizi aldık , maske , mesafe ve hijyene dikkat ederek çalışmalarımız devam ediyor . Orada da çalışmalarda bir sıkıntı yok , devam ediyorlar . İnşallah en kısa zamanda bitireceğiz . \ " bilgilerini verdi .
Bakan Karaismailoğlu Sabiha Gökçen Havalimanı Raylı Sistem Bağlantısı incelemesinin ardından Tavşantepe'de bulunan merkez şantiyede yetkililerle istişarelerde bulundu .
Karaismailoğlu'na ziyaret ve incelemelerinde Pendik Belediye Başkanı Ahmet Cin ve diğer ilgililer eşlik etti .
METRODA CORONA VİRÜS ÖNLEMİ - VİDEO

Mersin'in Gülnar ilçesinde yapımı devam eden Akkuyu NGS'de yeni bir adım daha atıldı .
Santralin 3. reaktörünün temeli törenle atıldı .
Cumhurbaşkanı Erdoğan ve Rusya Federasyonu Devlet Başkanı Putin törene video konferans yöntemiyle katıldı .
Türkiye'nin en büyük yatırımları arasında bulunan Akkuyu NGS'de üçüncü ünitenin temel atma töreni , Cumhurbaşkanı Recep Tayyip Erdoğan ve Rusya Federasyonu Devlet Başkanı Vladimir Putin'in katılımıyla gerçekleştirildi .
Törene , Erdoğan ve Putin'in video konferansla katılmasının yanı sıra Enerji ve Tabii Kaynaklar Bakanı Fatih Dönmez , santralin yapımını üstlenen Rosatom’un Genel Müdürü Alexey Likhachev , Mersin Valisi Ali İhsan Su , milletvekilleri ve Akkuyu Nükleer A. Ş. yetkilileri de katıldı . \ " CUMHURİYETİMİZİN 100'ÜNCÜ YILINDA TÜRKİYE'Yİ NÜKLEER ENERJİ SAHİBİ ÜLKELER LİGİNE KATACAĞIZ\ " \ " Cumhurbaşkanı Erdoğan \ "
Milli enerji altyapımıza nükleer gücü de dahil etme kararı , enerji tedarik güvenliği yönünde attığımız stratejik bir adımdır\ " dedi . Erdoğan konuşmasında şunları kaydetti : \ "
Hedefimiz , enerji üretirken sıfır emisyonla çalışan ve çevreye hiçbir zararı olmayan nükleer enerjiyi ülkemizin enerji sepetine eklemektir .
Kurulu gücümüz içerisindeki yerli ve yenilenebilir enerjinin payı yüzde 63,7 seviyesine ulaştı .
Karadeniz'deki 405 milyar metreküplük doğal gaz keşfimiz , bağımsız enerji , güçlü Türkiye kararlılığımızın en önemli adımlarından biri oldu .
Cumhuriyetimizin 100'üncü yılında Türkiye'yi nükleer enerji sahibi ülkeler ligine katacağız .
Akkuyu Nükleer Güç Santrali'mizi en ileri düzeyde güvenlik sistemleriyle donatıyor , Uluslararası Atom Enerjisi Ajansı standartlarına uygunluğuna mutlaka dikkat ediyoruz .
Akkuyu NGS , yıllık 35 milyar kilovatsaat elektrik üreterek ihtiyacımızın yaklaşık yüzde 10'unu karşılayacaktır .
Sağlık altyapımız sayesinde oluşturduğumuz engelsiz ve güvenli turizm anlayışıyla bu sene de Rus misafirlerimizi ağırlamaya hazırız .
Eğitilen gençlerimiz nükleer güç santralimizin tüm süreçlerinde görev alacak .
Böylece Türkiye'nin nükleer enerjide beyin takımı oluşacak . \ " PUTiN : YENİ BİR DÖNEM BAŞLIYORTörende konuşan Rusya Devlet Başkanı Putin'in açıklamalarından satır başları şu şekilde : \ "
Ortak projemiz Akkuyu NGS’de yeni bir dönem başlıyor .
Projenin gerçekleştirilmesi Türkiye’nin enerji güvenliğine ciddi katkılar sağlayacak , ekonomisini daha da güçlendirecek .
Akkuyu NGS projesinde en sıkı güvenlik tedbirlerine uyulmaktadır , projenin çevre dostu olması için elimizden geleni yapıyoruz . \ " \ "
TEK BAŞINA TÜM TÜRKİYE'NİN ELEKTRİK İHTİYACININ YÜZDE 10'UNU KARŞILAYACAK\ " Törende konuşan Enerji ve Tabii Kaynaklar Bakanı Fatih Dönmez de şunları söyledi : \ "
Bugün üçüncü reaktörün temelinin atılmasıyla hedefimize bir adım daha yaklaşmış olduk .
İnşallah seneye de dördüncü ve son reaktörün temelini birlikte atarız .
Akkuyu , 2023 yılında , yani Cumhuriyetimizin 100. yılında , enerji üretmeye başlayacak .
Türkiye , o gün yepyeni bir enerjiyle tanışacak .
Akkuyu tam kapasite devreye girdiğinde yılda üreteceği 35 milyar kilovatsaat enerjiyle , tek başına tüm Türkiye'nin elektrik ihtiyacının yüzde 10'unu karşılayacak . \ " \ "
TÜRK TEDARİKÇİLERDEN 2 MİLYAR DOLARDAN FAZLA HİZMET VE MAL ALIMI YAPILDI\ " Rosatom Genel Müdürü Likhachev ise bundan sadece 5 yıl önce Akkuyu NGS’nin startının verildiğini söyledi . Projede bugüne kadar gerçekleştirilen aşamaları anlatan Likhachev , projenin Rusya için de çok önemli olduğunun altını çizdi . Şu anda yeni sistemlerin kurulduğunu , paralel olarak da altyapı çalışmalarına devam ettiklerini belirten Likhachev , “Biz bu yıl içerisinde anahtar niteliğinde birinci ve ikinci reaktörlerin artık gövdesini monte edeceğiz . Koruma sistemini inşa edeceğiz ve montajına geçeceğiz . Şu an şantiyemizde 400’den fazla Türk şirketi çalışıyor . Bu şirketler malzeme hizmeti veriyor . Bugüne kadar Türk tedarikçilerden 2 milyar dolardan fazla hizmet ve mal alımı yapıldı\ " diye konuştu .

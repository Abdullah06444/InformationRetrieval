Dünya Gıda Programı Direktörü Beasley , dünyada Kovid - 19 salgınıyla uğraşılırken birkaç ay içinde önlem alınmazsa korkunç boyuttaki kıtlık salgınının eşiğinde olunduğuna dair uyarıda bulundu .
Dünya Gıda Programı ( WFP ) Direktörü David Beasley , gelecek yıl büyük çapta kıtlık beklendiğini aktardı .
Merkezi Roma'da bulunan WFP'nin Amerikalı İcra Direktörü Beasley , Associated Press ( AP ) ajansına verdiği mülakatta , bu yıl verilen Nobel Barış Ödülü'nün WFP'ye dünya liderlerini gelecek yılın bu yıldan daha kötü olacağına dair uyarması için megafon görevi gördüğünü söyledi .
Beasley , \ " 2021'de korkunç boyutta kıtlık olacak . \ " dedi .
Ödülün tam zamanında verildiğine dikkati çeken Beasley , Birleşmiş Milletler Güvenlik Konseyine ( BMGK ) nisan ayında yaptığı \ " dünyada yeni tip koronavirüs ( Kovid - 19 ) salgınıyla uğraşılırken bir de birkaç ay içinde önlem alınmazsa korkunç boyuttaki kıtlık salgınının eşiğinde olunduğuna\ " dair uyarısını yineledi .
Beasley , dünya liderleri para ve teşvik paketleri sağladıkları için bu kıtlık salgınını 2020'de engelleyebildiklerini söyledi .
Kovid - 19 vakalarındaki artışa dikkati çeken Beasley , salgın nedeniyle özellikle düşük ve orta gelirli ülkelerin ekonomilerinin kötüye gittiğini vurguladı .
Beasley , sokağa çıkma yasaklarının başladığını ve işlerin durdurulduğunu ifade etti .
Bu yıl ulaşabildikleri paranın 2021'de olmayacağının altını çizen Beasley , herkesin Nobel Barış Ödülü kazananıyla görüşmek istediğini bu yüzden de liderle görüşmek ve parlamentolarda konuşmak için Nobel Ödülü'nden faydalandığını dile getirdi .
Beasley , bu şekilde liderlere gelecek yılın kıtlık açısından ne kadar zor geçeceğini anlatabildiğini vurguladı .
Karşılaşılan trajedi ve krizlerin gelecek 12-18 ayda olağandışı bir hal alacağına dikkati çeken Beasley , kıtlık , açlık , istikrarsızlaştırma ve göç konularına odaklanması gerektiğini vurguladı .
Beasley , WFP'nin gelecek yıl kıtlıkla mücadele için 5 , dünya genelindeki programlarını sürdürebilmek için de 10 milyar dolara ihtiyaç duyduğunu ifade etti .
Yeterli paraya erişmezlerse yaklaşık 30 ülkenin kıtlık şartlarına girebileceğini belirten Beasley , Kovid - 19 aşısının sayesinde dünya genelindeki ekonomilerde sıçramalar olabileceğini de anlattı .
Beasly ayrıca düşük ve orta gelirli ülkelerin ertelenen borç ödemelerinin zamanının gelmesiyle 2021'in kötü bir yıl olacağı değerlendirmesinde bulundu .
Nobel Barış Ödülü ekim ayında Birleşmiş Milletler Dünya Gıda Programına verilmişti .

İzmir merkezli depremin ardından hızla hasar tespit çalışmalarına başlayan Doğal Afet Sigortaları Kurumu ( DASK ) , Zorunlu Deprem Sigortası poliçesi bulunan ve depremde hasar gören konutlara 1,2 milyon TL ödedi .
DASK'tan yapılan açıklamaya göre , DASK , İzmir depreminde evi hasar gören Zorunlu Deprem Sigortası poliçesi sahiplerine ilk ödemeleri yaptı .
Ödemeler , öncelikle depremde yıkılan ve ağır hasar gören konutlara yapılmaya başlandı .
DASK , Zorunlu Deprem Sigortası poliçesi bulunan ve depremde hasar gören konutlara 1,2 milyon TL ödedi .
DASK'ın 5 bin 900'ü İzmir'den olmak üzere depremden etkilenen toplam 10 ilden aldığı toplam hasar ihbarı sayısı bugün itibarıyla 6 bin 500'e ulaştı .
İlk etapta 100 hasar eksperiyle sahaya inen DASK , gelecek günlerde bu sayıyı 200'e çıkaracak .
Aynı zamanda hasar tespit çalışmalarının yerinde yönetimi için İzmir'de DASK İletişim Merkezi kuruldu .
Birikmiş deprem rezervi ve reasürans imkanları sayesinde 25 milyar TL olan hasar ödeme kapasitesi , kasım ayı itibarıyla 40 milyar TL'ye yükseltildi . \ " MİSYONUMUZ YARALARI SARMAK , NORMAL HAYATA DÖNÜŞÜ SAĞLAMAK\ "
Açıklamada görüşlerine yer verilen DASK Koordinatörü Erdal Turgut , bugün itibarıyla Zorunlu Deprem Sigortası poliçesi sahiplerine toplam 1,2 milyon TL ödeme yaptıklarını belirterek , şunları kaydetti : \ " Depremden birkaç saat sonra İzmir'e ulaşıp Çevre ve Şehircilik Bakanlığı'nın İzmir İl Müdürlüğü'nde DASK İletişim Merkezi kurduk . DASK yöneticisi ve ekiplerinin bir bölümü çalışmaya buradan devam ediyor . Sahadaki çalışmaları yakından takip ediyor , sigortalılarımızla gerektiğinde birebir temas kurabiliyoruz . Çevre ve Şehircilik Bakanlığı ve AFAD başta olmak üzere tüm kamu kurumlarıyla koordineli bir çalışma ve iş birliği içindeyiz . ALO DASK 125 Çağrı Merkezi , w.dask.gov.tr internet sitesi ve e - devlet üzerinden hasar ihbarı almaya devam ediyoruz . Hedefimiz , sigortalılarımızın Zorunlu Deprem Sigortası edinerek elde ettikleri finansal güvencenin karşılığını vermek ve yanlarında olduğumuzu hissettirmek . Depremin olduğu günden bu yana sahada aralıksız çalıştık . 2 Kasım itibarıyla 5 bin 900'ü İzmir'den olmak üzere depremden etkilenen 10 ilden toplam 6 bin 500 hasar ihbarı aldık . Hedefimiz , ilk 72 saat için de sigortalılarımıza hasar tazminatı ödemesi yapmaya başlamaktı . DASK , evi depremde hasar gören vatandaşlarımızın düzenini yeniden kurmasında çok önemli bir rol oynuyor . Misyonumuz yaraları sarmak , normal hayata dönüşü sağlamak . Bunun bilinciyle ilk etapta 100 eksperimizle sahaya çıktık . Bu sayı önümüzdeki günlerde 200'e kadar yükselecek . Eksperlerimiz hasar ihbarı yapan sigortalılarımızın konutlarında inceleme yapıp raporlarını bize mobil cihazlarından anında ulaştırıyorlar . Böylece hasar süreçlerini çok daha hızlı sonuçlandırıyoruz . \ "
DASK'IN ÖDEME KAPASİTESİ 40 MİLYAR TL'YE YÜKSELDİDASK'ın kuruluşundan bu yana Zorunlu Deprem Sigortalı konut sayısı 10 milyona yaklaşırken , Türkiye genelinde sigortalılık oranı yüzde 56 oldu .
Elazığ depreminde 230 milyon TL ve Van depreminde 137 milyon TL olmak üzere kuruluşundan bu yana 450 milyon TL hasar ödemesi yapan DASK , ödeme gücünü artırmayı da sürdürüyor .
Birikmiş deprem rezervi ve reasürans imkanları sayesinde 25 milyar TL olan hasar ödeme kapasitesi kasım ayı itibarıyla 40 milyar TL'ye yükseltildi .
DASK , kapsama giren konutlarda yüzde 100 sigortalılık hedefiyle çalışmalarını sürdürüyor .
Zorunlu Deprem Sigortası poliçesi sahipleri , ALO DASK 125 Çağrı Merkezi'nden , w.dask.gov.tr internet sitesinden ve e - devlet üzerinden hasar ihbarında bulunabiliyor .
VİDEO : ELİF'İN HASTANEDEKİ İLK GÖRÜNTÜSÜ - ARŞİV

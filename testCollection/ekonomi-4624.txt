Demokratların Senato Çoğunluk Lideri Chuck Schumer , \ " Amerikan halkı bizi buraya bazı görevleri yerine getirmek üzere gönderdi . Senato da bu hafta ekonomik kurtarma paketini ele alacak , geniş şekilde paketi görüşecektir . \ " dedi .
ABD Başkanı Joe Biden'ın yeni tip corona virüse ( Covid - 19 ) karşı istediği 1,9 trilyon dolarlık ekonomik destek paketi bu hafta Senatoda görüşülecek .
Demokratların Senato Çoğunluk Lideri Chuck Schumer , Senato Genel Kurulunda yaptığı açıklamada , söz konusu paketi bu hafta ele alacaklarını bildirdi .
Schumer , \ " Amerikan halkı bizi buraya bazı görevleri yerine getirmek üzere gönderdi . Senato da bu hafta ekonomik kurtarma paketini ele alacak , geniş şekilde paketi görüşecektir . \ " ifadelerini kullandı .
ABD Temsilciler Meclisinde cumartesi sabaha karşı kabul edilen tasarı , Biden yönetiminin Covid - 19'un ekonomik etkilerine karşı üzerinde çalıştığı en büyük paket olarak görülüyor .
Senatoda kabul edilmesi halinde tasarı imzalanmak üzere Biden'ın masasına gönderilecek .
Tasarıda , kişi başına 1400 dolarlık nakit yardım desteğinin yanı sıra asgari saatlik ücretin 15 dolara çıkarılmasını öngören madde de yer alıyor .
Geçen hafta Senatoda ilgili yetkililerin açıkladığı bir karara göre , asgari saatlik ücretin 15 dolara çıkarılması ile ilgili madde ekonomik destek paketinde yer alamayacak .
Dolayısıyla Senatoda saatlik asgari ücretle ilgili düzenlemenin tasarıdan çıkarılması bekleniyor .
Senatodaki Cumhuriyetçilerin yanı sıra bazı merkeze yakın Demokratlar da bu yönde bir adıma \ " işsizliği artıracağı\ " gerekçesiyle karşı çıkmışlardı .

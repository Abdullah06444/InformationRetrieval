Pandeminin etkisiyle yazlık evlere talep artınca fiyatlar da yükseldi .
Öyle ki villa kiraları satılık daire fiyatlarını yakaladı .
Bodrum’da lüks villaların aylık kirası 350 bin lirayı bulurken , sezonluk kiralama 100 bin lira ile 1 milyon arasında değişiyor .
Alaçatı’da geçen yıl 200 bin liraya sezonluk kiralanan villa için bu yıl istenen rakam 300 bin TL .
Hürriyet’in haberine göre salgın süreci hem tatil alışkanlıklarını hem de çalışma hayatını derinden etkiledi .
Aileler kendilerine özel bir evde tatili seçerken , uzaktan çalışmayla birlikte yazlık evlere talep arttı .
Pandemi ikinci yılında da etkisini gösterince yazlıklara ilgi katlanarak devam etti ve kira fiyatları daha da yükseldi .
Hatta popüler il ve ilçelerdeki lüks villa kiralarıyla başka bir bölgeden ev satın almak dahi mümkün hale geldi .
Biz de en çok tercih edilen bölgelerdeki gayrimenkul danışmalarıyla konuştuk .
İşte yazlık kiralarında son durum : 1 MİLYON LİRAYA KADAR ÇIKIYORBodrum’da geçen yıl başlayan fiyat artışının bu yıl da sürüdüğünü belirtilirken gayrimenkul danışmanları , “Geçen yıl aylık 20 bin TL olan yazlık evler 30 bin TL civarında kiracı bulmuştu .
Bu yıl aynı şekilde talep devam ediyor , Ortakentyahşi‘de geçen yıl aylık 30 bin TL olan yazlıklar bu yıl 45 bin TL’ye rahatlıkla kiracı buluyor .
Bardakçı Koyu’nda geçen sene aylık 70 bin TL olan 5 odalı , müstakil , havuzlu , lüks bir villanın fiyatı bu sene aylık 100 bin TL olarak güncellenmiş durumda .
Bodrum Yalıkavak gibi bazı lokasyonlarda Euro bazında kiraya verildiği için zam yapılmayan ve sadece 1 aylık kiralama fiyatı ortalama 350 bin TL’yi bulan ultra lüks yazlıklar da mevcut .
Sezonluk kiralamalarda en çok talep gören bölgeler ; Yalıkavak , Türkbükü , Ortakent Yahşi ve Gündoğan .
Müstakil evlerde özel havuz ve deniz manzarası , tatil sitelerinde ise siteye özel plaj olması en çok gelen talepler arasında .
Müstakil villalarda fiyatlar 3 aylık en az 100 bin TL’den başlıyor .
Yalıkavak , Türkbükü gibi lokasyonlarda villanın durumu yani konfor derecesi , imkanları , manzarası ve plaj kullanımına göre 3 aylık 350 bin TL’den başlayıp 1 milyon TL’ye kadar uzanabiliyor” diye konuştu .
Bodrum’da son dönemde yapılan markalı konut ve otel projelerinde de kiralama yoluna gidildi .
Yalıkavak’ta bir projede aylık rezidans ve villa kirası 40 bin lira ile 100 bin lira arasında değişiyor .
Cennet Koyu’nda 4 aylık kiralama yapılan bir projede 1 Temmuz - 1 Kasım döneminde 2 + 1 villa için 60 bin 500 Euro , 3 + 1 villa için 77 bin Euro , 4 + 1 villa için ise 99 bin Euro talep ediliyor .
Farklı dönemlerde 4 + 1’in 4 aylık kirası 108 bin 900 Euro’ya kadar çıkıyor .
Bodrum Turgutreis’te lüks bir otel zincirinin bünyesinde bulunan villalarda ise haziranda 2 + 1’de tip villada gecelik konaklama 800 Euro , 4 + 1’de ise 10 Euro olarak uygulanıyor .
Sezonun yoğun olduğu temmuz ve ağustosta tüm villaların dolu olduğu belirtiliyor .
Yine Turgutreis’te bir projede temmuz ve ağustos döneminde 3 + 1 villalar aylık 20 bin Euro , 4 + 1’ler ise 25 bin Euro’dan kiralanıyor .
3 AYLIK KİRA 300 BİN TLİzmir’de gayrimenkul danışmanlığı yapan Alişan Palut hem pandemi hem de İzmir depremi sonrasında yoğun taleple karşılaştıklarını söyledi .
Mülk sahiplerinin ağırlıklı olarak sezonluk kiralamaya sıcak baktıklarını belirten Palut , “Alaçatı’da pandemi öncesi 90 bin civarında olan sezonluk 4 + 1 villa kirası geçen yıl 150 bin liraya bu yıl 200 bin liraya geldi .
Havuzlu lüks villa da ise sezonluk yani 3 aylık kira 300 bin TL .
Yaz tatili sezonu yaklaşıkça seçenekler azalacak ve bu fiyatlar daha da artacak .
En makul seçenekler ise çarşıya yakın 2 + 1 daireler .
Onlarda da 70-75 bin lira bandının altına yer bulmak zor” şeklinde konuştu .
GÜNLÜK BEDELİ 6 BİN TL Marmaris’te gayrimenkul danışmanlık ofisi sahibi Turgay Balık , pandemi öncesi 1500-1800 TL olan müstakil havuzlu villaların günlük kiralarının bu yıl 2 bin 500 TL’ye yükseldiğini dile getirdi .
6-7 odalı villalarda ise günlük fiyatın 5-6 bin liraya çıktığını belirten Balık , “Malikane tipi ve az sayıda villada rakam en fazla 10 bin liraya kadar çıkar ” dedi .
Yazlık fiyatlarında 2 yıldır artış yaşandığını belirten gayrimenkul danışmanı Can Ağar ise “Mülk sahiplerinin ağırlıklı tercihi günlük kiralama .
Bugün bölgede bin - 2 bin liraya villa bulmak mümkün ama lükste tablo başka .
Malikanede günlük 10 bin TL isteniyor ama 10 odalı , özel havuzlu içinde hizmetlilerin de olduğu günlük kirası 50 bin lira olan yer de var” dedi .
ALANYA’YA TALEP YABANCIDANAlanya’da emlak danışmanlık ofisi sahibi Ümit Becer , talebin yerliden çok yabancıdan geldiğini , Arap turistlerin lüks villaları , Rusların ise daha mütevazi yazlıkları seçtiğini söyledi .
Fiyat değişimi hakkında bilgi veren Becer , “Alanya merkezde lüks havuzlu bir villa pandemi öncesi 15-20 bin liraya kiralanırdı , bugün aylık kiraları 40-45 bin liraya geldi” dedi .
Aynı bölgedeki bir başka emlak danışmanı Ümit Kasımoğlu , yoğun kiralama talebi aldıklarını , hatta portföylerinde yer kalmadığı için geri çevirdiklerini söyledi .
Alanya’da villa kiralarının bin Euro’dan başladığını , lüks seçeneklerin 5-10 bin Euro bandına kadar çıktığını belirten Kasımoğlu , talebin ağırlıklı yabancıdan geldiğini , yerli turist için henüz hareketliliğin başlamadığını ifade etti .
Gayrimenkul danışmanı Mert Öztürk ise Kaş bölgesinde geçen yıl 9-10 bin lira olan haftalık villa kiralarının 15 bin liraya kadar çıktığını dile getirdi .
Her şey dahil otelleriyle turizmin önemli adresi olan Antalya’da kimi oteller bünyelerindeki villaları kiralıyor .
Belek’te bir otelde lüks bir villanın geceliği için 25 bin lira isteniyor .
8 kişinin kalabildiği bu villada fiyata yeme - içme de dahil .

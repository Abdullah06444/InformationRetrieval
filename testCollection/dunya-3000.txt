Microsoft'un kurucusu Bill Gates , Covid - 19 salgınında yaşananları örnek göstererek bir sonraki salgını engellemek için küresel önlemleri ve dev yatırımları içeren bir strateji planı açıkladı .
Planında Gates , küresel bir alarm sistemi ve 3 bin kişilik bir ilk müdahale kadrosu kurulması gerektiğini belirtirken çok büyük oranlarda test yapılması için de fon gerektiğini söyledi .
Microsoft’un kurucusu Bill Gates , ileride ortaya çıkması muhtemelen salgını önlemek ve engellemek için bir plan üzerine çalışıyor .
Gelecekte ortaya çıkabilecek salgını önlemek için küresel bir alarm sistemi ve 3 bin kişilik ilk müdahele kadrosu kurulması gerektiğini belirten Gates çok büyük oranlarda test yapılması için ve diğer önlemler için yıllık on milyarlarca dolar harcamak gerekebileceğine de değindi .
Yıllık olarak yayımladığı yazıda Gates , " Geçtiğimiz yıl yaşanan zorlu durumun bir daha yaşanmaması için salgın hastalıklara karşı , savaşlara olduğumuz kadar hazırlıklı olmamız gerek " derken , " Dünya Covid - 19 için hazır değildi . Bir sonraki sefere daha farklı olacağını düşünüyorum " ifadelerini kullandı .
Eşi Melinda Gates ile birliktre yönettiği Seattle merkezli Gates Foundation’ın planlarında da 2 milyon kişinin hayatını kaybetmesine yol açan corona virüs salgınından sonra bir sonraki krizi önlemek var .
" COVİD - 19’UN ZARARIYLA KARŞILAŞTIRILAMAZ "
Covid - 19 benzeri bir sonraki salgın geldiğinde , dünyanın en az yüzde 20’sini bir haftada test edebilecek devasa tanı platformları görmeyi umduğunu belirten Gates , " Dünyayı korumak için gereken toplam maliyet çok yüksek gözükebilir fakat Covid - 19’un tahmini 28 trilyonluk zararıyla karşılaştırılamaz " dedi .
" Dünya trilyonları kurtarmak için milyarlar harcamalı " ifadesini kullanan Gates , mRNA temelli aşıların Covid - 19’a karşı başarısının önümüzdeki beş senede yeni dozlarla beraber daha da artacağını düşündüğünün altını çizdi .
Gates’in açıklamasında , Gates Foundation’ın corona virüs ile mücadele için 1,75 milyar dolar yatırım yaptığı da belirtildi .
Sadece zengin insanların aşıya ulaşabildiği durumda en büyük tehlikelerden birinin " bağışıklık eşitsizliği " olduğunu yazan Melinda Gates , aşının herkese ulaşana kadar salgının yeni kümelerinin farklı yerlerde yükselişe geçebileceğini vurguladı .

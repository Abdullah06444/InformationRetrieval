Son olarak Hollanda ve İrlanda'nın geçici durdurma kararıyla , Oxford Üniversitesi ve AstraZeneca tarafından geliştirilen Covid - 19 aşısının kullanımını askıya alan ülke sayısı 12’e yükseldi .
Hollanda'nın , Oxford Üniversitesi ile ilaç firması AstraZeneca'nın geliştirdiği yeni tip corona virüs ( Covid - 19 ) aşısının kullanımını geçici olarak durdurduğu bildirildi .
Sağlık Bakanlığından yapılan yazılı açıklamada , Hollanda İlaç Dairesi'nin ( CBG ) , yeni bilgilere dayanarak , tedbir amaçlı ve daha fazla araştırılmak üzere AstraZeneca aşısının kullanımının geçici olarak durdurulmasını tavsiye ettiği belirtildi .
Açıklamada , Sağlık Bakanı Hugo de Jonge'nin bu tavsiyeye uyacağı ve Covid - 19 aşısının kullanımının geçici olarak 28 Mart'a kadar durdurulacağı aktarıldı .
AstraZeneca aşısı ile aşılama randevularının ise iptal edileceği vurgulandı .
Bu hafta sonu yeni bilgiler edinildiği , Danimarka ve Norveç'ten olası yan etkilere ilişkin altı yeni rapor alındığı bilgisi paylaşıldı .
İRLANDA DA ASKIYA ALDIİrlanda Sağlık Bakanı Stephen Donnelly de Ulusal Bağışıklama Komitesi'nden ( NIAC ) gelen yeni bilgiler sonucu \ " tedbir amaçlı\ " olarak AstraZeneca aşısının kullanımının askıya alındığını duyurdu .
İrlanda Tıbbi Başhekim Yardımcısı Dr. Ronan Glynn , \ " AstraZeneca'nın Covid - 19 aşısı ile kan pıhtılaşması arasında herhangi bir bağlantı olduğu sonucuna varılmadı . Ancak , Ulusal Bağışıklama Danışma Komitesi İrlanda'daki AstraZeneca aşılama programının geçici olarak durdurulmasını tavsiye etti\ " dedi .
BİRLEŞİK KRALLIK'TA 11 MİLYONDAN FAZLA KİŞİYE UYGULANDIBirleşik Krallık İlaç ve Sağlık Ürünleri Düzenleme Dairesi ( MHRA ) tarafından yapılan açıklamada , aşının İrlanda'da askıya alınması konusunda \ " raporları yakından incelediğini\ " aktarılarak , \ " kan pıhtılarının doğal olarak oluşabildiği ancak aşı ile gelişmelerinin nadir olduğu\ " ifade edildi .
MHRA ayrıca , şu ana kadar Birleşik Krallık'ta 11 milyondan fazla kişiye AstraZeneca aşısı uygulandığını ifade etti .
İrlanda'da ise bugüne kadar verilen tüm dozların yaklaşık yüzde 20'sinin AstraZeneca aşısı olduğu ve 110 binden fazla kişiye uygulandığı belirtildi .
DSÖ Genel Direktörü Tedros Adhanom Ghebreyesus , bazı ülkelerin , Oxford - AstraZeneca aşısının kullanımını askıya aldığının farkında olduklarını , bu aşıya ilişkin incelemelerinin sürdüğünü kaydetmişti .
DSÖ Sözcüsü Margaret Harris de \ " AstraZeneca , kullanılan diğer aşılar gibi mükemmel bir aşıdır . Kullanılmaması için hiçbir neden yok . Ölümlerle ilgili verileri inceledik . Bugüne kadar aşılamadan kaynaklandığı kanıtlanmış bir ölüm olmadı . \ " ifadesini kullanmıştı .
Öte yandan şu ana kadar Avusturya , İtalya , Bulgaristan , Romanya , Estonya , Litvanya , Lüksemburg , Letonya , Norveç ve İzlanda AstraZeneca aşısının kullanımını askıya aldı .

Cartoon Network Türkiye’nin ilk yerli yapım çizgi filmi Kral Şakir , eğlenceli hikayesini Orta Doğu ve Kuzey Afrika’ya taşıyor .
Grafi 20 ve Varol Yaşaroğlu imzalı yüzde yüz yerli animasyon dizisi Kral Şakir , 25 Kasım’dan itibaren Cartoon Network’ün Orta Doğu ve Kuzey Afrika'da yayın yapan kanalında başlıyor .
Kral Şakir bu yayın aracılığıyla , Suudi Arabistan , Mısır , Kuveyt ve Katar’ın da içinde olduğu 19 ülkeden milyonlarca çocukla buluşuyor .
Türk bir aslan ailesinin başından geçen olayları eğlenceli ve neşeli bir dille anlatan ilk yerli yapım Kral Şakir , 25 Kasım’dan itibaren Cartoon Network’ün Orta Doğu ve Kuzey Afrika’da yayın yapan kanalında başlayacak .
Aralarında Birleşik Arap Emirlikleri , Suudi Arabistan , Mısır , Kuveyt ve Katar’ın da olduğu 19 ülkede yayınlanacak olan animasyon dizisi , Cartoon Network’ün Orta Doğu ve Kuzey Afrika’da yayın yapan kanalı aracılığı ile 200 milyon kişiye ulaşacak .
Laith The King ismiyle yayınlanacak Kral Şakir’in Orta Doğu ve Kuzey Afrika’da yayınlanacak versiyonunda Arapça’nın 8 ayrı lehçesi kullanılacak ve çizgi filmde yer alan karakterlerin isimleri de Arapça’ya çevrilecek .
Bu versiyonda en sevilen karakterlerden Kral Şakir - Laith the King , Fil Necati ise Falafeelo the Elephant olarak adlandırılacak .
Bunun yanında çizgi filmdeki diyaloglar ve espriler de yayınlandığı kültüre göre yeniden düzenlenecek .
VAROL YAŞAROĞLU : KRAL ŞAKİR DÜNYAYA ULAŞACAKKral Şakir’in Türk kültürünü yansıttığını belirten Varol Yaşaroğlu , " Kral Şakir ilk kez yayınlandığı 2016 yılından bu yana uzun bir yol kat etti ve 7’den 70’e birçok kişinin sevgisini kazandı . Cartoon Network Türkiye ile bu sevgiyi hak ettiği yere ulaştırmak için üretmeye ve çalışmaya devam ediyoruz . Kral Şakir gibi güçlü karakterleri olan ve Türk kültürünü yansıtan yerli yapımları sadece Orta Doğu ve Kuzey Afrika’da değil dünyanın birçok ülkesi ile buluşturmayı hedefliyoruz " dedi .

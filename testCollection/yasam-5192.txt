Ünlü Fransız modacı Pierre Cardin , 98 yaşında hayatını kaybetti .
Son dakika haberi !
Fransa Güzel Sanatlar Akademisi'nin , Twitter üzerinden yaptığı açıklamaya göre Fransız modacı , Pierre Cardin 98 yaşında yaşamını yitirdi .
PİERRE CARDİN KİMDİR ?
2 Temmuz 1922 dünyaya gelen Pierre Cardin'nin giyim ve mimariye olan ilgisi çocuk yaşta başladı .
Cardin , 1936 yılında bir terzinin yanında dikiş öğrenmeye başladı .
II. Dünya Savaşı'nda gönüllü olarak Kızılhaç'ta çalışan Cardin , ailesinin 1945 yılında Paris'e taşınması ile birlikte , dönemin ünlü modacıları Jeanne Paquin , Christian Bernard ve Elsa Schiaparelli ile çalışma olanağı buldu .
1947 - 1950 yılları arasında Christian Dior'un yanında mesleğini geliştiren modacı , 1950 yılında başlayan haute couture akımını , kendi adına açtığı Maison De Couture mağazasında geliştirdi .
1957'de erkek giyimine yönelik ilk satış yeri \ " Eve\ " i açtı .
1959 yılındaki Japonya seyahatinin ardından ilk hazır giyim koleksiyonunu ortaya çıkardı .
1963'te dar , vücudu saran giysi türü tayt'ın dünyaya yaygınlaşmasında rol oynadı .
1971'de Paris'te \ " Espace Cardin\ " mağazasını hizmete soktu .
Beatles grubu , heykeltıraşlar , oyuncular gibi birçok sanatçı topluluğuna , özgün tasarımlar sundu .
1980 yılında New York’ ta " Metropolitan Saat Müzesi " nde Retrospestive sergisini açarak 30 yıllık çalışmalarını sergiledi .
Çin Halk Cumhuriyeti'nden Macaristan'a , İngiltere'den Sovyetler Birliği'ne kadar dünyanın birçok yerine adı ve çalışmaları yayılan Cardin , sadece giyimle sınırlı kalmayıp , mücevher , parfüm , restoran zinciri , kırtasiye gibi alanlarda da moda yaratmayı sürdürdü .
Moda dünyasının öncüsü haline gelen Pierre Cardin , kendisinden önce hiçbir modacının cesaret edemediği konulara girerek kendini kanıtladı , unisex kavramını yerleşikleştirdi .
Avant - garde tarzına geometrik dizaynlar getirmesiyle de tanınan Cardin , 1991 yılında UNESCO kültür elçiliğine seçildi .

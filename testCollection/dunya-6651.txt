ABD’nin Teksas eyaletinde buzlanma nedeniyle meydana gelen ve en az 100 aracın karıştığı zincirleme trafik kazasında 5 kişi hayatını kaybetti .
Forth Worth Polis Departmanı Sözcüsü , Dallas ile Forth Worth şehirleri arasındaki 35W otobanındaki buzlanma nedeniyle zincirleme trafik kazası meydana geldiğini bildirdi .
Sözcü , söz konusu kazada en az 100 aracın birbirine girdiği bilgisini de paylaştı .
Sabah meydana gelen kazada 5 kişinin öldüğü teyit edilirken , hastaneye kaldırılan yaralılar konusunda ise bilgi verilmedi .
Olay yerine giden ambulans ve acil kurtarma ekiplerinin kaza nedeniyle yığılan araçlardaki ölü ve yaralılara ulaşmakta zaman zaman zorluk yaşadığı aktarıldı .
Yetkililer , kazayla ilgili incelemenin sürdüğünü ifade ederek , ölü ve yaralı sayısı konusunda gelişmeleri gün içinde güncelleyeceklerini kaydetti .

Türkiye'de Bitcoin , kripto paralar içinde en çok alım satımı yapılan coin . Tüm alım satımların 3'te 1'inden fazlası ( % 36.4 ) Türk lirası ile Bitcoin ( BTC / TRY ) işleminden oluşuyor .
Onu yüzde 11,7 ile Ripple ve yüzde 5,7 ile Digibyte takip ediyor .
Türkiye’de kripto paralara olan ilgi gün geçtikçe artarken , geçmişte sadece Bitcoin ile sınırlı olan talep de farklı alt coinlere yayılmaya başladı .
Kripto Arena’nın , kripto para alım satım platformu Bitci . com'un verilerinden yaptığı değerlendirme de Türkiye'de bu alandaki yatırım hacminin coinlere göre dağılımını ortaya koydu .
RIPPLE VE DIGIBYTE İLK 3’TEBuna göre dünyada en çok tercih edilen kripto para birimi olarak bilinen Bitcoin , Türkiye’de de yatırım hacmine oranla değerlendirildiğinde kullanıcıların favori coini konumunda .
Bitci kullanıcılarının yüzde 36,4’ü , Türk Lirası üzerinden Bitcoin alım satımı gerçekleştirirken , yatırımcıların ilgi duyduğu diğer bir coin de küresel bir ödeme ağı olarak ortaya çıkan Ripple .
Buna göre kullanıcıların Türk Lirası ile Ripple alım satım işlemleri , toplam yatırım hacminin yüzde 11,7’si oluşturuyor .
Ripple’ı son dönemin gözde coinlerinden Digibyte takip ederken , Türk Lirası üzerinden yapılan Digibyte işlemlerinin toplam içindeki payı yüzde 5,7 seviyesinde .
ALT COİNLERİN PAYI HER GEÇEN GÜN ARTIYORKonuyla ilgili değerlendirmelerde bulunan Bitci Genel Müdürü Altan Tan , " Türkiye’de de dünyada olduğu gibi bitcoin en çok tercih edilen kripto para . Bunda bitcoinin kripto para ile özdeşleşmiş bir jenerik isim olmasının elbette çok önemli bir etkisi var . Birçok yatırımcı alt coinlere bile yatırım yapsa yatırımını ‘bitcoin aldım’ diye ifade edebiliyor . Ama bundan iki üç yıl öncesiyle karşılaştırdığımız zaman alt coinlerin sektördeki toplam yatırım hacmi içerisindeki payı çok hızlı biçimde yükseliyor " dedi .
Türkiye’deki kripto para yatırımcılarının kullanım alışkanlıkları üzerinden yaptıkları değerlendirmede , Türk Lirası üzerinden alım satım imkânının en büyük ihtiyaç olarak öne çıktığını belirten Altan Tan , " Biz de yatırımcıdaki bu ihtiyacı ve iştahı görerek Bitci platformunda TL bazında alım - satım dönemini başlattık . Başlatmamızın ardından gelen yoğun talep de ne kadar doğru bir karar verdiğimizi aslında net bir şekilde gösterdi " dedi .
ARIZALANAN BITCOİN ATM'Sİ PARA SAÇTI

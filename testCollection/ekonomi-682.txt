TÜİK'in verilerine göre , en yüksek gelire sahip yüzde 20'nin toplam gelirden aldığı pay 2018'de 0,2 puan arttı .
En düşük gelire sahip yüzde 20'lik grubun payı ise yüzde 6,1'e geriledi .
Türkiye'de en yüksek gelire sahip yüzde 20'lik grubun toplam gelirden aldığı pay , geçen yıl bir önceki yıla göre 0,2 puan artarak yüzde 47,6'ya ulaştı .
En düşük gelire sahip yüzde 20'lik grubun aldığı pay ise 0,2 puan azalarak yüzde 6,1'e geriledi .
Türkiye İstatistik Kurumu ( TÜİK ) , 2018 yılına ilişkin Gelir ve Yaşam Koşulları Araştırması sonuçlarını açıkladı .
Hane halkı kullanılabilir gelirinin , hane halkı büyüklüğü ve kompozisyonu dikkate alınarak hesaplanan eşdeğer hane halkı büyüklüğüne bölünmesiyle elde edilen \ " eşdeğer hane halkı kullanılabilir fert gelirine\ " göre , en yüksek gelire sahip yüzde 20'lik grubun toplam gelirden aldığı pay , 2018'de bir önceki seneye kıyasla 0,2 puan artarak yüzde 47,6 ve en düşük gelire sahip yüzde 20'lik grubun payı 0,2 puan azalarak yüzde 6,1 oldu .
Toplumun en zengin yüzde 20'sinin gelirinin , en yoksul yüzde 20'sinin gelirine oranı 7,5'ten 7,8'e çıktı .
GİNİ KATSAYISI YÜKSELDİGelir dağılımı eşitsizliği ölçütlerinden olan ve sıfıra yaklaştıkça gelir dağılımında eşitliği , 1'e yaklaştıkça gelir dağılımında bozulmayı ifade eden Gini katsayısı , 2018'de bir önceki yıla göre 0,003 puan artışla 0,408 olarak tahmin edildi .
FERT GELİRİNDE YÜZDE 12 ARTIŞTürkiye'de ortalama yıllık eşdeğer hane halkı kullanılabilir fert geliri bir önceki yıla göre yüzde 12,2 artarak 21 bin 577 liradan 24 bin 199 liraya çıktı .
Toplam eşdeğer hane halkı kullanılabilir fert gelirleri içinde en yüksek payı , yüzde 48,5 ile bir önceki yıla göre 0,4 puan azalan maaş ve ücret gelirleri aldı .
İkinci sırayı yüzde 20,1 ile önceki yıla göre 0,4 puanlık artış gösteren sosyal transfer gelirleri alırken bunu yüzde 18,8 ile 2017 yılına göre 0,8 puan azalan müteşebbis gelirleri izledi .
Tarım gelirlerinin müteşebbis geliri içindeki payı 2017 yılına göre 1,4 puan artarak yüzde 22,9 olurken , emekli ve dul - yetim aylıklarının sosyal transferler içindeki payı önceki yıla göre 0,4 puan azalarak yüzde 91 olarak gerçekleşti .
Eşdeğer hane halkı kullanılabilir fert medyan ( ortanca ) gelirinin yüzde 50'si dikkate alınarak belirlenen yoksulluk sınırına göre , yoksulluk oranı bir önceki yıla kıyasla 0,4 puan artarak yüzde 13,9 olarak gerçekleşti .
Medyan gelirin yüzde 60'ı dikkate alınarak belirlenen yoksulluk sınırına göre ise yoksulluk oranı bir önceki yıla kıyasla 1,1 puan artarak yüzde 21,2 oldu .
Tek kişilik hane halklarının yoksulluk oranı bir önceki yıla göre 1,4 puan artarak yüzde 9,6 , tek çekirdek aileden oluşan hane halklarının yoksulluk oranı 0,4 puan artarak yüzde 12,9 , en az bir çekirdek aile ve diğer kişilerden oluşan hane halklarının yoksulluk oranı ise 0,9 puan artarak yüzde 18,8 olarak hesaplandı .
Okuryazar olmayanların yüzde 27,5'i , bir okul bitirmeyenlerin yüzde 23,6'sı yoksulken , bu oran lise altı mezunlarda yüzde 12,1 , lise ve dengi mezunlarda yüzde 5,8 oldu .
Yükseköğretim mezunları yüzde 2,2 ile yoksulluk oranının en düşük gözlendiği grup olarak belirlendi . \ " SÜREKLİ YOKSULLUK\ "
ORANI YÜZDE 12,7Eşdeğer hane halkı kullanılabilir fert medyan gelirinin yüzde 60'ına göre , son yılda yoksul olan ve aynı zamanda önceki 3 yıldan en az 2'sinde yoksul olduğu belirlenen fertleri kapsayan ve 4 yıllık panel veri kullanılarak hesaplanan \ " sürekli yoksulluk\ " oranı , 2017'de yüzde 14 iken geçen yıl yüzde 12,7 olarak kaydedildi .
Nüfusun yüzde 59'u kendilerine ait bir konutta otururken , yüzde 39,6'sı konutunda \ " izolasyondan dolayı ısınma\ " sorunu , yüzde 36,2'si \ " sızdıran çatı , nemli duvarlar , çürümüş pencere çerçevesi\ " ve yüzde 24,8'i \ " trafik veya endüstrinin neden olduğu hava kirliliği , çevre kirliliği veya diğer çevresel sorunlar\ " yaşadı .
YÜZDE 70'İN BORCU VARNüfusun , yüzde 70,4'ü konut alımı ve konut masrafları dışında taksit ödemeleri veya borçları olduğunu , yüzde 58,3'ü evden uzakta bir haftalık tatil masrafını karşılayamadığını ve yüzde 11,5'i konut masraflarının hanelerine çok yük getirdiğini beyan etti .
Finansal sıkıntıyla karşı karşıya kalan nüfusun oranı olarak tanımlanan ve beklenmedik harcamalar , evden uzakta bir haftalık tatil , ödeme zorluğu , iki günde bir et , tavuk , balık içeren yemek , evin ısınma ihtiyacı , çamaşır makinesi , renkli televizyon , telefon , otomobil sahipliği olarak belirlenen 9 maddeden en az 4'ünü karşılayamayanların durumunu ifade eden \ " ciddi maddi yoksunluk\ " oranı , geçen yıl yüzde 26,5 olarak tespit edildi .
Bu oran 2017'de yüzde 28,7 düzeyindeydi .

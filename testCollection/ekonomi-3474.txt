Aynı işyerinde çalışan iki kişi , aynı gün , aynı hastane , aynı doktordan rapor alarak tatile çıktı .
Kendini durduramayan çalışanlardan biri , tatile dair fotoğrafı sosyal medyadan , ‘Tur başlasın , biz yaşayalım , siz dedikodusunu yaparsınız’ notuyla paylaşınca olanlar oldu .
İki çalışan tazminatsız kovuldu .
Yargıtay fesih ve tazminatsız çıkarmayı haklı buldu .
Filmlere konu olacak olayda , aynı fabrikada makine operatörü olarak çalışan iki arkadaş , iddiaya göre ; birlikte gittikleri hastaneden aynı doktordan rapor alıp tatile çıktı .
İçlerinden biri , mesai başında ter döken arkadaşlarına nispet yaparcasına tatile dair fotoğraf karesini sosyal medya hesabından ‘Biz yaşayalım , siz dedikodusunu yaparsınız’ notuyla paylaştı .
İki genç işçinin bu davranışına öfkelenen işyeri yönetimi , raporlu tatilcilerin savunmasını istedi .
Doktorun ‘temiz hava alın’ tavsiyesi üzerine memleketlerine gittiklerini belirten iki kafadar tazminatsız kovuldu .
İş Mahkemesi’nin yolunu tutan kovulan işçiler , 10 yılı aşkındır çalıştıkları işyerinden haksız olarak atıldıklarını dile getirdiler .
Tazminat ve sair işçilik alacaklarının ödenmediğini ileri sürerek , kıdem tazminatı , ihbar tazminatı , yıllık izin ücreti , ücret alacağı , fazla mesai , hafta tatili , ulusal bayram ve genel tatil ücreti alacaklarının faiziyle birlikte davalıdan tahsilini talep ve dava ettiler .
Davalı işveren ise davacıların istirahat raporu alarak tatile gitmelerinin ‘güveni kötüye kullanma’ anlamına geldiğini dile getirdi .
Davacıların tatile gittiklerini itiraf ettiklerini anlatan davalı , işverenin güvenini kötüye kullanması ve bağlılığa uymayan davranışlarda bulunması sebebi ile iş akdinin haklı nedenle feshedildiğini bu nedenle kıdem ve ihbar tazminatlarına hak kazanamadıklarını savundu .
MAHKEME DAVACILARIN TALEBİNİ REDDETTİMahkeme , tazminatsız kovulan davacıların taleplerini reddetti .
Davacılar , kararı istinafa götürdü .
Bölge Adliye Mahkemesi , davacıların tatildeyken işyerindeki işlerin aksamadığına , raporların sahte olmadığına dikkat çekti .
Davacıların kıdem ve ihbar tazminatı almaya hak kazandıklarına hükmetti .
Kararı davalı işveren temyiz edince devreye Yargıtay girdi .
YARGITAY : TAZMİNATSIZ FESİH DOĞRU KARARYargıtay 9. Hukuk dairesi , raporlu tatilcilerin haksız olduğuna hükmetti .
Kararda şöyle denildi : “Dosyadaki bilgi ve belgelere göre ; davacının ve iş arkadaşının aynı tarihte aynı doktordan ve aynı sebeple rapor aldıkları , arkadaşının sosyal medya hesabından raporlu olduğu gün davacı ile birlikte tura çıktıklarını yazdığı ortadadır .
Davacının işbu davranışı ile işverenin güvenini kötüye kullandığı , eyleminin yasada öngörülen doğruluk ve bağlılığa uymayan davranış olduğu , davacının seyahatinin turizm amaçlı olduğu açıkça ortadadır .
Davacı savunmasında da bu durumu kabul etmiştir .
Bu delil durumu karşısında , davalı işveren tarafından gerçekleştirilen fesih haklı sebebe dayandığından kıdem ve ihbar tazminat taleplerinin reddi yerine , kabulü hatalıdır .
Bölge Adliye Mahkemesi kararının bozulmasına oy birliği ile hükmedilmiştir” .

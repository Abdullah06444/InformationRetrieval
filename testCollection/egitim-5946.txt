Milli Eğitim Bakanlığı yarın Türkiye genelinde tüm okullarda , bayrak töreni yapılacağını açıkladı .
Tüm Türkiye’ye çağrı yapan Millî Eğitim Bakanı Ziya Selçuk , il yöneticilerinden tüm okullarda , saat 10.00’da yöneticiler ve hâlihazırda görevli personelin de katılımıyla bayrak töreni yapılmasını ; öğrencilere , öğretmenlere ve ailelere bulundukları yerden İstiklal Marşı’na eşlik etmeleri için davette bulunmalarını istedi .
11 Ocak Pazartesi sabahı saat 10.00’da Millî Eğitim Bakanı Ziya Selçuk da mesai arkadaşlarıyla birlikte Bakanlık binasında bayrak törenine katılacak .
Bakan Selçuk şu ifadelere yer verdi : \ " Her pazartesi sabahı ve her cuma akşamı Türkiye’nin dört bir yanındaki okul bahçelerinden gür bir sesle yükselen İstiklal Marşı’mızı , salgın koşulları nedeniyle bir süredir yan yana okuyamıyoruz . Uzaktan eğitim sürecinde her pazartesi TRT EBA Televizyonu yayınlarına İstiklal Marşı’mızla başlıyoruz . Çocuklarımız ve öğretmenlerimiz , canlı derslerimiz öncesinde ekran başında millî marşımızı söylüyor . Millî Eğitim Bakanlığı olarak istedik ki yeni haftaya başlarken çocuklarımızın coşkusuna ortak olalım , İstiklal Marşı’mızı 7’den 77’ye hep birlikte söylerken buluşalım . 11 Ocak Pazartesi günü saat 10.00’da tüm okullarımızın bahçesinde bayrak töreni yapılacak ve İstiklal Marşı’mız okunacak . Eş zamanlı olarak TRT EBA İlkokul , Ortaokul , Lise kanallarımızda saat 10.00’da İstiklal Marşı’mız yayımlanacak . \ "

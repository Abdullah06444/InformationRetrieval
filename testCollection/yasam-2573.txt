Finlandiya Başbakanı Sanna Marin , 16 yıldır birlikte olduğu Markus Raikkonen ile evlendi .
Finlandiya'da geçen yıl Başbakan Antti Rinne'nin istifasının ardından yeni hükümetin güvenoyu almasıyla dünyanın en genç başbakanı ünvanını kazanan 34 yaşındaki Sanna Marin , sevgilisi Markus Raikkonen ile dünya evine girdi .
Finlandiya hükümetinin internet sitesinde yer alan bilgiye göre , çiftin düğün töreni cumartesi akşamı başbakanlık resmi konutu Kesaranta'da yapıldı .
Başbakan Marin , 40 kişinin katıldığı düğünden fotoğraflarını kişisel Instagram hesabında paylaştı .
SANNA MARİN KİMDİR ?
Sanna Marin , 16 Kasım 1985'te Helsinki'de doğdu ve Tampere'ye taşınmadan önce Espoo ve Pirkkala'da yaşadı .
Pirkkala Lisesi'nden 2004 yılında 19 yaşında mezun oldu .
2017 yılında Tampere Üniversitesi'nden İdari Bilimler Yüksek Lisansı ile mezun oldu .
Marin , 2006 yılında Sosyal Demokrat Gençlik’e katıldı ve 2010 - 2012 yılları arasında ilk Başkan Yardımcılığı yaptı .
2008 Finlandiya belediye seçimlerinde adaydı , ancak seçilmedi .
2012'den itibaren siyasette aktif oldu .
2012 seçimlerinde , siyasi kariyerinde atılım anı olan 27 yaşında Tampere Belediye Meclisi'ne seçildi .
2013'ten 2017'ye kadar Belediye Meclisinin başkanıydı .
2017'de Belediye Meclisine tekrar seçildi .
Aynı zamanda Tampere Bölgesi Konseyi Meclisi'nin bir üyesidir .
Ayrıca 2013 - 2016 yılları arasında Pirkanmaa Bölge Konseyi'ne üye oldu .
Marin , 2014 yılında Sosyal Demokrat Parti genel başkan yardımcılığına seçildi .
2015 yılında 30 yaşında , Pirkanmaa'nın seçim ilçesinden milletvekili olarak Finlandiya Parlamentosu'na seçildi .
Dört yıl sonra yeniden seçildi .
6 Haziran 2019'da Ulaştırma ve Haberleşme Bakanı oldu .
Antti Rinne görevinden ayrılmasından sonra 8 Aralık 2019 tarihinde Finlandiya Sosyal Demokrat Partisi Marin'i yeni başbakan adayı olarak göstermiştir .
Parlamentonun onaylamasından sonra Marin , Dünya'nın şu anda görev yapan en genç başbakanı ve Finlandiya'nın en genç başbakanı olmuştur .
Marin ayrıca Anneli Jaatteenmaki ve Mari Kiviniemi'den sonra ülkenin üçüncü kadın başbakanı seçildi .

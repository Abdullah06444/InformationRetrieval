İngiltere'de Sarah Everard adındaki bir kadının öldürülmesi ülkede büyük tartışmalara neden oldu .
Kadın güvenliğinin sorgulandığı ülkede katil zanlısı polis memuru tutuklandı .
İngiltere'de sokakların ne kadar güvenli olduğu tartışmasını başlatan kadın cinayetinin zanlısı polis memuru tutuklandı .
Londra'da evine giderken kaybolan ve günler sonra cesedi bulunan 33 yaşındaki Sarah Everard'ı öldürmekle suçlanan 48 yaşındaki polis memuru Wayne Couzens , mahkemeye çıkarıldı .
Londra Westminster Mahkemesi'nde görülen duruşmada Couzens , sadece adını ve kişisel bilgilerini doğrulamak için konuştu .
Mahkemede polis memurunun tutuklanmasına karar verilirken , bir sonraki duruşmanın 16 Mart'ta görüleceği açıklandı .
Bu arada Sarah Everard'ı anmak ve kadın cinayetlerine tepki göstermek için düzenlenmesi planlanan anma toplantısı , polisin yeni tip koronavirüs ( Kovid - 19 ) kısıtlamalarının ihlal edileceği gerekçesiyle ceza yazma tehdidi sonrası iptal edildi .
CİNAYETSarah Everard , 3 Mart akşamı arkadaşının evinden çıkıp kendi evine giderken kaybolmuştu .
10 Mart'ta Londra yakındaki Kent'te bulunan cesedin Everard'a ait olduğu tespit edilmişti .
Kaçırma ve öldürme olayıyla ilgili polis memuru Wayne Couzens gözaltına alınmıştı .
Everard cinayeti , ülkede sokakların ne kadar güvenli olduğu tartışması başlatırken , kadınlar sosyal medyadan korkularını ve yaşadıklarını dile getirmişti .
Akşam saatlerinde sokakta kendilerini güvende hissetmediklerini ancak aynı zamanda taksiye de binmeye korktuklarını ifade eden bazı kullanıcılar , taksi ya da Uber gibi internet tabanlı uygulamaları kullanırken plakanın fotoğrafını çekip arkadaşları veya ailelerine gönderdiklerini ve canlı konumlarını paylaştıklarını yazmıştı .
Bu arada muhalefet , son bir yılda 118 kadının öldürüldüğüne dikkat çekerek hükümetin daha sert tedbirler almasını istemişti .

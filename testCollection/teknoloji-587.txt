Çin , \ " yapay güneş\ " olarak da anılan yeni nesil HL - 2M Tokamak nükleer füzyon reaktörünü çalıştırdı . Xinhua ajansının haberine göre , Çin Ulusal Nükleer Kurumu ( CNNC ) , Çin'in en büyük ve en gelişmiş nükleer füzyon deneysel araştırma cihazı HL - 2M Tokamak'ın , hidrojen ve ağır hidrojen gazlarını kullanarak Güneş'te meydana gelen doğal tepkimelerin benzerlerini elde etmek için tasarlandığını açıkladı .
Bilim insanlarının güçlü bir temiz enerji kaynağının kilidini açma potansiyeline sahip olduğunu ümit ettiği HL - 2M Tokamak'ın başarıyla çalıştırıldığı belirtildi .
People's Daily gazetesi de Siçuan bölgesinde bulunan HL - 2M Tokamak'ın sıcak plazmayı füzyonlamak için güçlü manyetik alan kullandığını ve 150 milyon derecenin üzerinde sıcaklığa ulaşabildiğini yazdı .

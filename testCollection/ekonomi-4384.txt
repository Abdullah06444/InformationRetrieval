Enerji sektöründe yılın ilk halka arz edilen şirketi Naturelgaz'a yatırımcılardan 15,8 milyar liralık talep gelirken , Norveç merkezli Norges Bank Investment Management halka arz edilen payların yüzde 8,3'ünü aldı .
Şirketten yapılan açıklamaya göre , Global Yatırım Holding iştiraki Naturelgaz , 25-26 Mart tarihlerinde 8,50 lira sabit fiyatla talep topladı .
Taleplerin toplam büyüklüğü 15,8 milyar liraya ulaşırken , halka arz büyüklüğü 293 milyon 250 bin lira olarak gerçekleşti .
Halka arz edilen payların yüzde 60'ı yurt içi bireysel , yüzde 30'u yurt içi kurumsal ve yüzde 10'u ise yurt dışı kurumsal yatırımcılara tahsis edildi .
Naturalgaz'a yurt içi bireysel yatırımcılardan 75,3 kat , yurt içi kurumsal yatırımcılardan 28,8 kat ve yurt dışı kurumsal yatırımcılardan 3,5 kat talep geldi .
Kamuyu Aydınlatma Platformu'nda halka arzda yüzde 5'in üzerinde pay alan yatırımcılar da açıklandı .
Buna göre Norveç merkezli Norges Bank Investment Management halka arz edilen payların yüzde 8,3’ünü aldı .
Açıklamada görüşlerine yer verilen Naturelgaz Genel Müdürü Hasan Tahsin Turan , güçlü talep beklentilerinin karşılık bulduğunu belirterek , \ " Talep toplama sürecinde hisselerimize ilgi gösteren , bize güvenerek talepte bulunan tüm yatırımcılarımıza teşekkür ediyorum . Naturelgaz’ın yönetim ekibi ve çalışanları olarak yatırımcılarımızın beklentilerini en üst seviyede karşılama sorumluluğuyla , her zaman olduğu gibi elimizden gelen tüm gayreti göstereceğiz ve şirketimize gösterdikleri teveccühe layık olmaya çalışacağız\ " ifadelerini kullandı .

Avrupa Birliği ( AB ) yetkilileri , Cumhurbaşkanı Recep Tayyip Erdoğan ile AB Komisyonu Başkanı Ursula von der Leyen ve AB Konseyi Başkanı Charles Michel arasında bugün yapılacak görüşmenin iş birliğine dayalı ilişkinin nasıl geliştirileceğine odaklanacağını bildirdi .
Bugün video konferansla yapılacak görüşme hakkında gazetecilere bilgi veren AB yetkilisi , 25-26 Mart'taki AB Liderler Zirvesi'nde AB - Türkiye ilişkilerinin ele alınacağını hatırlatarak , Cumhurbaşkanı Erdoğan ile yapılacak görüşmenin zirveye hazırlık amacı taşıdığını belirtti .
AB yetkilisi , \ " Görüşme , Doğu Akdeniz'de istikrarın nasıl sağlanabileceğine ve Türkiye ile karşılıklı çıkara ve iş birliğine dayalı ilişkinin nasıl geliştirileceğine odaklanacak . \ " ifadesini kullandı .
Türkiye ile Yunanistan arasındaki görüşmelerin de ele alınmasının beklendiğini kaydeden yetkili , olası Kıbrıs müzakereleri ve Libya gibi bölgesel konuların da gündeme gelebileceğini aktardı .
AB ile Türkiye arasında ilerletilmiş bir gündemin \ " Türkiye'nin AB ile çalışmasına ve gerilimi düşürmesine bağlı olduğu\ " görüşünü dile getiren yetkili , iki tarafın bu gündem çerçevesinde ekonomi , ticaret , halklar arasındaki temaslar , göç iş birliği ve sektörel politikalar alanında artırılmış diyalog gibi konularda çalışabileceğini vurguladı .

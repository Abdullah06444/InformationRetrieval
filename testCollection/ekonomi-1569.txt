İTO verilerine göre , İstanbul'da kasımda bir önceki aya kıyasla perakende fiyatlar yüzde 1,94 , toptan fiyatlar yüzde 2,83 arttı .
Bir önceki yılın aynı ayına kıyasla perakende fiyatlar yüzde 14,07 ve toptan fiyatlar yüzde 17,43 artış kaydetti .
İstanbul Ticaret Odası'nın ( İTO ) 1995 bazlı verilerine göre , kasımda bir önceki aya kıyasla İstanbul'da perakende fiyat hareketlerinin göstergesi olan İstanbul Ücretliler Geçinme İndeksi yüzde 1,94 arttı .
Bu dönemde toptan fiyat hareketlerini yansıtan Toptan Eşya Fiyatları indeksi ise yüzde 2,83 yükseliş kaydetti .
Söz konusu verilere yıllık bazda bakıldığında ise , perakende fiyatlarda yüzde 14,07 ve toptan fiyatlarda yüzde 17,43 artış yaşandığı görüldü .
SEKTÖREL BAZDA DEĞİŞİM ORANLARIPerakende fiyatlar , kasımda bir önceki aya göre diğer harcamalarda yüzde 5,60 , gıdada yüzde 3,17 , konutta yüzde 1,58 , ulaştırma ve haberleşmede yüzde 1,34 , ev eşyasında yüzde 0,79 , sağlık ve kişisel bakımda yüzde 0,20 arttı .
Bu dönemde giyimde yüzde 1,90 düşüş kaydeden perakende fiyatlar , kültür , eğitim ve eğlence harcamalarında da yüzde 0,18 azaldı .
Toptan fiyatlar ise kasımda bir önceki aya göre kimyevi maddelerde yüzde 6,26 , yakacak ve enerji maddelerinde yüzde 4,19 , madenler grubunda yüzde 3,42 , gıda maddelerinde yüzde 2,93 , inşaat malzemelerinde yüzde 1,83 , işlenmemiş maddelerde yüzde 1,71 ve mensucatta yüzde 1,11 artış kaydetti .

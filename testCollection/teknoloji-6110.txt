WhatsApp’ın yaptığı yeni güncelleme ile birlikte farklı mesajlaşma uygulamaları gündeme geldi .
Güncelleme sonrası BİP uygulaması en çok tercih edilenlerden oldu .
BİP nedir , nasıl kullanılır , güvenli mi ücretli mi ? gibi sorular araştırılmaya başlandı .
İşte BİP uygulaması ile ilgili merak edilenler …
Tüm Türkiye WhatsApp alternatifi uygulamalara yönelmeye başladı .
Turkcell’in BİP uygulaması da WhatsApp'a alternatif uygulamaların biri oldu .
BİP NEDİR , NASIL KULLANILIR , GÜVENLİ Mİ , ÜCRETLİ Mİ ?
BİP , Turkcell tarafından geliştirilmiş bir mesajlaşma uygulamasıdır . iOS , Android kullanıcıları için geliştirilen BİP uygulaması , tüm operatörler tarafından kullanılabiliyor .
" En İnovatif Uygulama " ödülünü kazanan BİP , kullanıcılarına hızlı ve güvenli mesajlaşma , kaliteli sesli ve görüntülü görüşme sağlıyor .
BİP uygulaması ile kullanıcılar , kaybolan mesaj , caps yaratma , mesajlaşma , grup mesajlaşması , konum paylaşma , oyunlar ve para transferi gibi özellikleri kullanabiliyor .
BİP uygulamasında çeviri özelliği de bulunuyor .
Özellik sayesinde kullanıcılar farklı dillerden birileriyle konuşurken anında çeviri yapabiliyorlar .
BİP , App Store , Play Store ve AppGallery’de diğer mesajlaşma uygulamaları gibi ücretsiz olarak indirilebiliyor .
Turkcell aboneleri için mesaj , fotoğraf , video , ses kaydı göndermeleri internet kotalarından düşmemektedir .
Diğer paylaşımlar kullanıcıların paketleri varsa internet paketlerinden , yoksa normal mobil internet tarifesi üzerinden ücretlendirilmektedir .
Diğer operator aboneleri için uygulama içerisinde gerçekleştirilen aramalar , kullanıcıların varsa ses paketlerinden yoksa operatörün ses tarifesi üzerinden gerçekleşmektedir .
BİP uygulamasında uçtan uca şifreli güvenliği bulunuyor .
Uygulama sunucularında mesajlarınızı yedekleme özelliği açık ise , mesajlarınız şifreli olarak saklanmaktadır .
Yedekleme özelliği kapalı olan kullanıcılar için mesajlar sadece iletilmek üzere süreli olarak ve şifreli şekilde saklanmaktadır .
Mobil cihaz ile sunucular arasındaki bütün iletişim SSL üzerinden şifreli ve güvenli bir şekilde taşınmaktadır .

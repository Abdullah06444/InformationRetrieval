Ticaret Bakanı Ruhsar Pekcan , \ " Esnaf ve sanatkarlarımız ile gerçek kişi tacirlerimize yönelik gelir kaybı ve kira desteklerinde son başvuru tarihini 11 Ocak'a uzattık\ " dedi .
Ticaret Bakanı Ruhsar Pekcan , esnaf ve sanatkarlar ile gerçek kişi tacirlere yönelik sağlanan gelir kaybı ve kira desteklerinde son başvuru tarihini gelen talepler üzerine 11 Ocak'a uzattıklarını açıkladı .
Yeni tip koronavirüs ( Kovid - 19 ) salgınının Türkiye'nin ticari hayatı üzerindeki olumsuz etkilerinin azaltılmasına yönelik alınan tedbirler kapsamında esnaf , sanatkarlar ile gerçek kişi tacirlere yönelik gelir kaybı ve kira desteği sağlanıyor .
Söz konusu destekler için son başvuru tarihi bugün sona eriyordu .
Bakan Pekcan , Twitter hesabından yaptığı açıklamada , \ " Bakanlığımızca esnaf ve sanatkarlarımız ile gerçek kişi tacirlerimize yönelik 30 Aralık 2020’de başvuruları alınmaya başlanan gelir kaybı ve kira desteklerinde son başvuru tarihini gelen talepler üzerine , 11 Ocak 2021 Pazartesi saat 23:59’a kadar uzattık\ " ifadesini kullandı .
Destek kapsamında söz konusu kesime aylık 10 lira olmak üzere toplamda 3 bin lira doğrudan gelir desteği ile 3 ay boyunca büyükşehirlerde aylık 750 lira , diğer illerde aylık 500 lira kira desteği verilecek .

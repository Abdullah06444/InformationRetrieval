İhtiyacınız olan size gelir .
Siz yeter ki teslim olun , akışta olun … " dedi … Diyar diyar dolaşıp mutluluk arayan bir gezginin yolu küçük bir kasabaya düştü . Yorgundu ve açtı ama parası da yoktu . Etrafta kimsenin olmadığını fark etti . "
Nerede bu insanlar ? " diye düşünürken , ileride bir yerlerden bir ses duydu . Merakla o tarafa doğru yürüdü . Adamın biri oturmuş bir şeyler anlatıyor , büyük küçük herkes onu dinliyordu . Merakı daha da artarak yaklaştı ve O da dinlemeye başladı . Adam "
Neden korkuyorsunuz ?
Aç kalmaktan mı ?
Parasız , sevgisiz , yalnız kalkmaktan mı ?
Diz boyu kar yağdığında bile aç kalmaktan korkmayan minik serçelere bakın o halde …
Onlar bile karnını doyurup , sıcak kalabilirken , siz ölmekten mi korkuyorsunuz ?
Bakın kardaki serçelere de anlayın hakikati …
İhtiyacınız olan size gelir .
Siz yeter ki teslim olun , akışta olun … " dedi … Adam içinde bir rahatlama hissetti . Sevinçle oradan uzaklaştı … "
İyi ki buraya gelmişim , çok rahatladım .
Artık korkmama gerek yok .
Nasılsa bana ihtiyacım olan gelir . " diye düşündü … Büyük bir huzur ve mutlulukla bir ağacın altına uzandı ve beklemeye başladı … Emindi . Her şey çok güzel olacaktı … "
Bu güne kadar diyar diyar dolaştım hep mutluluğu aradım .
Boşuna mücadele etmişim .
Doğru söyledi bilge adam !
Serçeler bile karda kıyamette yaşıyorlar , korkmuyorlar .
Oysa ben yıllarımı aramakla geçirdim .
Ne param ne ailem oldu …
Yatacak yere bir lokmaya muhtaç oldum .
Artık dolaşmayacağım …
Ne körmüşüm .
Kısmetimi durup beklemek varken aranıp durmuşum ! " diye düşündü … Hava kararmaya başlamıştı … Serinlik çökmüştü kasabaya … İnsanlar işlerinden çıkıp evlerine gidiyorlardı … Gezgin gülümseyerek baktı … "
Boşuna uğraşıyorlar . ne aptallar .
Bilge’nin sözlerini duydular hala koşturuyorlar .
Serçeyi de düşünmüyorlar … " diye geçirdi içinden … Kendini daha da iyi hissetti . Herkesin aynı akıla sahip olamadığını düşündü ve gururlandı kendiyle … O daha duyar duymaz teslim olmuştu . Bırakmıştı kendini akışa … Titreyerek uyandı birden . Düşüncelere dalarken huzur içinde uyuyakalmıştı ağacın altında … Çok üşüyordu … Hava kararmış , ortalık ıssızlaşmıştı … Midesinin gurultusuyla irkildi , hala açtı … "
Olsun ! " dedi "
Gelecek biliyorum , aç kalmam ben , açıkta kalmam ! " . Elbet birisi ona acır , evine alırdı ya da yiyecek bir şeyler verirdi . Yüreğinde hissetti inancını , artık teslim olmuştu akışa … Gelecekti istekleri . Mutluluğa az kalmıştı … Aradan birkaç gün geçmişti ve gezgin hala ağacın altındaydı … Açlıktan halsizleşmiş , soğuktan kıpırdayamaz olmuştu … Büyük bir inanç ve sabırla bekliyordu … Her ne kadar öğlen yağmaya başlayan kar işini zorlaştırsa da … O bunu iyi bir işaret olarak gördü . İşte kar da yağıyordu , serçe misali onun da rızkı gelecekti … Daha da umutla ve inançla , titreyerek ağacın gövdesine iyice sokularak beklemeye başladı . Her yer bembeyaz olmuştu bir anda … Artık an meselesiydi sıcağa kavuşması , karnının doyması … Her an bir şey olabilir , birileri ona yardım edebilirdi … Gezgin ümit içinde hayallere dalmış bilinçsizce etrafını izliyordu . O sırada gördüğü bir şeyden çok mutlu oldu . Minik bir serçe karda zıp zıp zıplıyor karı eşeliyordu … "
İşte kar tamam , serçe de geldi .
Yakındır benim de ihtiyacım bana gelir " dedi sevinçle . Serçeye baktı ve " ben de seni örnek aldım küçük serçecik …
Karda bile rızkın sana geliyor .
Ben de bekliyorum , bana da gelecek " dedi . Birden serçenin kahkahasıyla yerinden fırladı . İnanamıyordu , serçe konuşuyordu ! . "
Sen beni örnek aldığını sanıyorsun be akılsız .
Ben senin gibi yan gelip yatmıyorum .
Karları eşeliyorum , yiyeceğimi arıyorum .
Bulamazsam devam ediyorum bulana kadar .
Çünkü inanıyorum ki ihtiyacım olan bana gelir .
Orda bulamazsam , başkasında karşıma çıkar .
Kar yağması ya da yağmaması beni engellemiyor .
Ben yapmam gerekeni yapıyorum ta ki ulaşana kadar .
Sen hiç kar yağdı yemek bulamam diyip yuvasından çıkmayan bir kuş gördün mü ?
" Mutluluğun sırrı akışa teslim olmaktadır . Nasılsa gelecek deyip yan gelip yatmak teslimiyet değil tembelliktir . Oysa eylemsiz sonuca varılmaz . Yollar nereye çıkarsa çıksın , sen yürümezsen ulaşamazsın . Olumlu düşünmek güzeldir ama hayattan beklemek gaflettir . Sen sebeplere sarıl , yapman gerekeni yap … Sonucu hayata bırak … Yaradana bırak . Elbet her bedelin bir karşılığı , her eylemin bir sonucu vardır . Ağzına biri bir lokma verse bile sen çiğnemezsen , yutmazsan bir işine yaramaz … Akışa bırakmak boş vermek demek değil , tam tersine işine sarılman demek … Sen yapman gerekeni yap . Hayattan , başkalarından , mucizelerden , düşünce gücünden bekleme … Yapman gerekeni yap , vazgeçmen gerekenden geç … Ama asla yoldan dönme … Yüklerinden vazgeç . Seni yoldan çeviren önyargılarından vazgeç … Yanlış inançlarından vazgeç … Prangalarından , engellerinden , yapamamlardan vazgeç … Ama asla pes etme . Senin olanın sana geleceğini bil de ona ulaşmaya gayret et . İsteklerin ile ihtiyaçlarını karıştırma . Her istediğin senin ihtiyacın olmayabilir . Senin iyi sandığın bir gün pişmanlık yaratabilir . Kötü sandığın sevince dönüşebilir . Israrın isteğinde değil , eyleminde olsun … Sen sebeplere sarıl , sonuçlara ulaşacağını bil … Hayattan değil kendinden beklentin olsun … Yapabileceklerini yaptın mı ? Sen yola sarıldın mı ? Yönün nereye ona bak ! Doğru yol asla yanlışa çıkmaz . Yoldan geri dönmedikçe mutlaka ulaşırsın … Unutma sen yaptığın kadarsın ve olduğun kadarını yaşarsın … Fatoş Cömert Sevgilerimle , fatoscomert . 3@gmail.com

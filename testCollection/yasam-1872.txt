Star'ın yeni dizisi Seni Çok Bekledim , dünyanın önde gelen yayıncılarının takip ettiği , uluslararası TV araştırma şirketi " The Wit " in Ocak ayı listesine girdi .
Dünyanın dört bir yanındaki televizyon ve dijital platformlarda yayınlanan eğlence içeriklerinin sosyal medya etkisini ölçen kuruluş The WIT , Ocak 2021'de yayına giren en popüler dizi ve programları açıkladı .
3 Şubat tarihli Instagram verilerine dayanarak hazırlanan ve en fazla takipçi kazanan ilk 10 formattan oluşan listede , başrollerinde Özcan Deniz ve İrem Helvacıoğlu’nun yer aldığı Star TV'nin yeni dizisi Seni Çok Bekledim , 63 bin takipçiyle listedeki en popüler sekizinci yapım olmayı başardı .
Skala Yapım ve DNZ Film ortak yapımcılığında ekrana gelen , yönetmenliğini Şahin Altuğ’un yaptığı dizinin kadrosunda Deniz ve Helvacıoğlu’nun yanı sıra Mustafa Uğurlu , Yıldız Kültür , Caner Şahin , İlhan Şen , Lila Gürmen , Ali İpin , Durul Bazan , Türkü Turan , Hakan Ummak , Sibel Şişman , Gürkan Güzeyhuz , Şehsuvar Aktaş , Mehmet Ulay , Selen Domaç , Nihan Büyükağaç ve Damla Makar rol alıyor .
Seni Çok Bekledim yeni bölümüyle 12 Şubat Cuma , 20.00’de Star’da …

Merkez Bankası Başkanı Murat Uysal görevden alındı . Merkez Bankası Başkanlığına Maliye eski bakanı , Cumhurbaskanlığı Strateji ve Bütçe Başkanı Naci Ağbal atandı .
Cumhurbaşkanı Recep Tayyip Erdoğan imzasıyla yayımlanan kararlara göre , TCMB Başkanı Murat Uysal , görevden alındı ve bu suretle boşalan göreve Naci Ağbal atandı .
Ağbal'dan boşalan Cumhurbaşkanlığı Strateji ve Bütçe Başkanlığına , İbrahim Şenel getirildi .
Cumhurbaşkanlığı Ekonomi Politikaları Kurulu Üyeliğine de Nihat Zeybekci atandı .
NACİ AĞBAL KİMDİR ?
Naci Ağbal , 1 Ocak 1968 tarihinde Minteha ve Yakup Ağbal çiftinin çocuğu olarak Bayburt'un Yoncalı köyünde doğdu .
İlk , orta ve lise öğrenimini Çorum'da tamamladıktan sonra 1989 yılında İstanbul Üniversitesi Siyasal Bilgiler Fakültesi Kamu Yönetimi Bölümü'nden mezun oldu .
Aynı yıl Teftiş Kuruluna girdi , 1993'te Maliye Müfettişi oldu .
Yüksek Lisans eğitimini 1998 yılında Exeter Üniversitesi İş İdaresi Genel İşletme Yönetimi ( MBA ) Programında tamamladı .
2003 yılında Gelirler Genel Müdürlüğü Daire Başkanlığı görevine , 2007 yılında Bütçe ve Mali Kontrol Genel Müdürlüğü'ne atandı .
Ekim 2008 tarihinde Bakanlar Kurulu kontenjanından Yükseköğretim Kurulu ( YÖK ) üyeliğine seçildi .
8 Mart 2008 tarihi itibarıyla de Ahmet Yesevi Üniversitesi Mütevelli Heyet üyesi oldu .
12 Haziran 2009 tarihinde Maliye Bakanlığı Müsteşarlığı görevine atandı .
Bu görevini 9 Şubat 2015 tarihine kadar sürdürdüHaziran 2015 Türkiye genel seçimleri'nde AK Parti Bayburt milletvekili olarak Meclis'e girdi .
13 Eylül 2015 tarihinde AK Parti Ekonomiden Sorumlu Genel Başkan Yardımcılığı görevine başladı .
Kasım 2015 Türkiye Genel Seçimleri'nde tekrar AK Parti Bayburt milletvekili olarak Meclis'e girdi .
64. ve 65. Türkiye Hükûmeti'nde Maliye Bakanı olarak görevlendirildi .
2018-2020 yılları arasında Cumhurbaşkanlığı Strateji ve Bütçe Başkanı görevini yapmıştır .

Afganistan'da ailesine bakabilmek için fuhuş yapmak zorunda kalan kadınlar , Mezar - ı Şerif'te önlenemeyen seks turizminin parçası oldular .
Afganistan’da birçok kadın , ailelerine bakabilmek için seks işçisi olarak çalışıyor .
Boşanan , dul kalan ya da aileleri tarafından fuhuş yapmaya zorlanan kadınlar her gün ölüm korkusuyla çalışıyor .
13 yaşında ailesinin zoruyla evlendirilen Aziza Jan da fuhuş kurbanlarından biri .
Aziza , altı çocuğuyla birlikte kocası tarafından terk edilince ailesine bakabilmek için bu yolu seçmiş .
35 yaşında olan Aziza , tüm sıkıntılarına rağmen çocuklarını düşünerek kendini mutlu etmeye çalıştığını söylüyor .
25 yaşındaki Fereshta ise evli olmasına rağmen kocasından gizli çalışıyor .
Beş yıl önce eşi işten atılınca evlerinden de atılan , penceresi ve kapısı olmayan bir evde yaşamak zorunda kalan Fereshta , ailesine bakabilmek için bu yolu seçmiş .
Başka bir seçeneğinin olmadığını belirten Fereshta , " Eğer kocam öğrenirse beni öldürür " diyor .
New York Times gazetesinden Azam Ahmed’in hazırladığı haber , Mezar - ı Şerif’teki seks turizmine dikkat çekiyor .
Afganistan’ın ‘kültür kenti’ olarak bahsedilen şehir artık fuhuşun başkenti olarak da anılıyor .
Yerel yetkililer şehirdeki fuhuşun çevre kentlerden birçok erkeği çektiğini , bu nedenle şehrin ekonomisinin büyüdüğünü belirtiyor .
Şehir , Orta Asya’ya olan yakınlığı ve bölgedeki terör olaylarının azalmasıyla son zamanlarda ticaret yollarının kesişim noktası oldu . Kadın hakları grubunun direktörü Nilofar Sayar , şehirde çok fazla para döndüğünü bu nedenle diğer bölgelere göre Mezar - ı Şerif’te daha fazla fuhuşa rastlandığını söyledi .
Erkek egemen Afganistan’da fuhuşun yükselişi dikkat çekiyor .
Afgan toplumunda ahlakı bozan kadınlar ölüm cezasına çarptırılıyor .
Ancak ülkedeki fuhuş on yıllardır devam ediyor .
Yerel yetkililer , gelişen mobil teknolojilerinin fuhuşu arttırdığını savunuyor .
Yoksulluk yüzünden bu yola sürüklenen kadınlar , müşterileriyle bazen kendi evlerinde bazen de şehir dışındaki evlerde buluşuyor .
Birçoğu bu işe başladıktan sonra yaptıkları ortaya çıkarsa öldürülmekten ya da cinsel hastalık korkusuyla yaşıyor .

SON DAKİKA HABERİ : Borsa İstanbul Genel Müdürü Hakan Atilla kendi isteğiyle görevinden istifa etti .
Atilla'nın istifası kabul edildi .
Son dakika haberi !
Borsa İstanbul Genel Müdürü Hakan Atilla istifa etti .
Borsa İstanbul'dan yapılan açıklamada , \ " Borsa İstanbul A. Ş. Genel Müdürü Sn. Mehmet Hakan ATİLLA’nın kendi isteğiyle 08.03.2021 tarihinden itibaren Genel Müdürlük görevinden istifa etmesi nedeniyle , 08.03.2021 tarihli Yönetim Kurulu kararı ile istifası kabul edilmiştir\ " denildi .
Hakan Atilla 21 Ekim 2019'da Borsa İstanbul Genel Müdürü olarak atanmıştı .
HAKAN ATİLLA KİMDİR ?
1970 yılında Ankara’da doğan Mehmet Hakan Atilla , Gazi Üniversitesi İktisadi ve İdari Bilimler Fakültesi İktisat Bölümü’nden mezun oldu .
Meslek hayatına 1995 yılında Halkbank AŞ’de Araştırma Geliştirme ve Planlama Müdürlüğü'nde Uzman Yardımcısı olarak başladı .
Atilla daha sonra Bankacılık Kartları ve Nakit Yönetimi Müdürlüklerinde Uzman , Stratejik Planlama Daire Başkanlığı'nda Yönetmen ve Bölüm Müdürü , Finansal Kurumlar ve Yatırımcı İlişkileri’nde Daire Başkanı , Halk Yatırım’da Denetim Kurulu üyesi , Halk Emeklilik’te Yönetim Kurulu Üyesi ve Halkbank Makedonya Yönetim Kurulu Başkanı olarak görev yaptı .
Mehmet Hakan Atilla 2011-2018 yılları arasında Halkbank Uluslararası Bankacılıktan sorumlu Genel Müdür Yardımcılığı görevini de üstlendi .

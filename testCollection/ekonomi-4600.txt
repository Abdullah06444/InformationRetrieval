Çekya'nın en zengin iş insanı Petr Kellner’in Alaska'daki bir helikopter kazası sonrası hayatını kaybettiği açıklandı . Peter Kellner'in kurucusu ve çoğunluk hissesine sahip olduğu PPF Grup , 2020'de toplam varlıklarını 52 milyar dolara yükseltmişti .
Kellner , forbes verilerine göre 17,5 dolarlık şahsi servetiyle dünyanın en zengin 68'inci kişisiydi .
Çekya'nın en zengin iş insanı Petr Kellner , kayak için gittiği Alaska'da helikopter kazasında yaşamını yitirdi .
Radio Free Europe'un haberine göre , Kellner’in çoğunluk hissedarı ve kurucusu olduğu , uluslararası alanda faaliyet gösteren PPF Grup tarafından yapılan açıklamada , Çek milyarderin hayatını kaybettiği helikopter kazası , Alaska'da Knik Buzulu yakınında meydana geldi .
Kazada , Çekya'nın en zengini , Forbes'a göre de yaklaşık 17,5 milyar dolar servetiyle dünyanın en zengin 68. kişisi olan Kellner'in yanı sıra pilot dahil 4 kişi öldü , bir kişi de ağır yaralandı .
Kazayla ilgili soruşturma sürerken , Çekya Başbakanı Andrej Babis , Twitter hesabında , \ " İnanılmaz bir trajedi . Çok üzgünüm\ " paylaşımını yaparak Kellner'ın ailesine başsağlığı diledi .
Kellner'ın kızı Anna Kellnerova , babasının cenazesinin sadece yakın aile üyelerinin katılacağı törenle defnedileceğini söyledi .
PPF GRUP'UN TOPLAM VARLIKLARI 2020'DE 52 MİLYAR DOLARI BULMUŞTUPeter Kellner'in kurucusu ve çoğunluk hissesine sahip olduğu PPF Grup , başta Avrupa ve Orta Asya olmak üzere Avrupa ve ABD'de finans , telekomünikasyon , medya ve mühendislik alanlarında faaliyet göstererek 2020'de toplam varlıklarını 52 milyar dolara yükseltmişti .
PPF Grup'un , Rusya ve Çin piyasalarında tanınan Home Credit International'ı bünyesinde barındırdığı , 2020'de Orta ve Doğu Avrupa'da faaliyet gösteren CME medya grubunu satın aldığı ifade ediliyor .
Grup , 2018'de merkezi Norveç'te bulunan telekomünikasyon şirketi Telenor'un Macaristan , Bulgaristan , Karadağ ve Sırbistan'daki varlıklarını ve haklarını satın alarak telekomünikasyon alanında Balkanlar'da etkinliğini artırmıştı .
Ayrıca son yıllarda Türkiye'de yatırımlar yaparak Sabancı Holding'e bağlı Temsa'ya ortak olmuştu .
Çek basınında çıkan haberlerde PPF Grup'un , yeni tip corona virüs ( Kovid - 19 ) salgınıyla mücadelede ülkelere yardım amacıyla milyonlarca respiratör , maske ve binlerce test kiti bağışladığı belirtildi .

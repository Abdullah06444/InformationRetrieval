Normalleşme takviminin devreye alınmasıyla birlikte corona virüs salgını nedeniyle çalışma saatleri değiştirilen bankaların da normale dönmesi bekleniyor .
Bazı bankalardan çalışma saatleri açıklamaları geldi .
23 Mart tarihinden itibaren şubeleri corona virüsü önlemleri kapsamında 12:00-17:00 arasında hizmet veren Garanti BBVA ve Akbank , bugün itibarıyla şubelerinin normal mesaiye döneceğini açıkladı .
İş Bankası da 11 Mayıs tarihinden itibaren nomal mesaiye dönüş yapacak .
Bankalar , yeni tip corona virüs ( Covid - 19 ) salgınına karşı birçok tedbiri hayata geçirirken , çalışma saatlerini de yeniden düzenledi .
Bankaların bir kısmı mesai saatlerini 12.00-17.00 aralığına çekerken , bazı bankalar da 09.00-17.00 saatleri arasında müşteri kabul edeceğini duyurdu .
ZİRAAT BANKASI ÇALIŞMA SAATLERİZiraat Bankası , müşterilerin sağlığını ön planda tutarak dijital kanalları kullanmalarını tavsiye etti .
ATM , internet , mobil bankacılık kanalları ve müşteri iletişim merkezleri üzerinden EFT ve havale işlemlerini belirli süreliğine ücretsiz hale getiren banka , günlük minimum para çekme limitini de 5 bin liraya çıkardı .
Ziraat Bankası , şubelerden 09.00-17.00 saatleri arasında müşterilerine hizmet vermeye devam edecek .
AKBANK ÇALIŞMA SAATLERİAkbank , salgının yayılımında en önemli etkenlerden biri olan teması en aza indirmek için önemli tedbirler aldı .
Bu kapsamda , bankacılık işlemleri yapılırken öncelikli olarak Akbank Mobil , Akbank Internet , ATM'ler ve 4 25 25 numaralı Akbank Müşteri İletişim Merkezi'ni kullanmayı öneren banka , nakit ihtiyaçları için bir ay süreyle ATM'lerden kartla günlük ücretsiz para çekme limitini 5 bin liraya , ATM ile temas etmeden Akbank Mobil QR kodu ile günlük ücretsiz para çekme limitini de 5 bin liraya yükseltti .
Banka , toplantıları sınırlayarak dijital kanallar üzerine taşıdı .
Operasyonel süreçlerin devamlılığı için belirli alanlardaki ekipleri bölerek farklı lokasyonlarda çalışmalarını sağlayan banka , 18 Mart itibarıyla tüm birimlerde imkan dahilinde ve belirli oranlarda uzaktan çalışma modeline geçti .
Uzaktan çalışma imkanı olmayan bazı şubelerde ise çalışanlara dönüşümlü olarak idari izin veren banka , şube çalışma saatlerinde değişikliğe giderek şubelerin çalışma saatini bugünden itibaren 09.00 ile 17.00 olarak belirledi .
İŞ BANKASIİş Bankası şubeleri , 11 Mayıs Pazartesi gününden itibaren 09.00-12.30 ve 13.30-17.00 olmak üzere normal çalışma saatlerinde hizmet verecek .
Bankanın alışveriş merkezi , havalimanı ve kurum içi şubeleri de aynı tarih itibarıyla hizmete açılacak .
Bununla birlikte , kısıtlamaların devam ettiği görece daha riskli illerde gerekli hallerde toplum sağlığını korumaya yönelik farklı tedbirler alınabilecek .
ALTERNATİF BANK NE ZAMAN AÇILIYOR ?
Alternatif Bank , virüs salgını nedeniyle bankacılık hizmetlerini tüm şubelerde 12.00-17.00 saatleri arasında sunmaya başladı .
ATM'lerden günlük para çekme limitini 3 bin liraya yükselten banka , 17 Mart itibarıyla internet ve mobil bankacılık kanalları üzerinden EFT ve havale işlemlerini bir ay süreyle ücretsiz hale getirdi .
DENİZBANK ÇALIŞMA SAATLERİDenizbank , şubelerin çalışma saatini 09.00 ile 17.00'a çekti .
DenizBank , bankacılık işlemlerinin 7 / 24 MobilDeniz , internet şubesi , DenizKartım ve fastpay gibi dijital kanallardan , ATM'lerden veya 0850 2 0 800'ü arayarak iletişim merkezlerinden gerçekleştirilebileceğini kaydetti .
GARANTİ BBVA KAÇTA AÇILIYOR ?
Garanti BBVA , çalışma saatini bugünden itibaren 09.00 ile 17.00 olarak değiştirdi .
Banka , müşterilerinin finansal işlemlerini daha hızlı ve kolay yapabilmesi için yeni bir değerlendirmeye kadar ATM'lerden günlük para çekme limitlerini en yüksek tutar olarak 5 bin liraya çıkarttı .
Banka , genel müdürlük , bölge müdürlüğü veya şube gibi tüm lokasyonlarda hizmet veren ve Sağlık Bakanlığı tarafından tanımlanan risk grubunda bulunan tüm çalışanlarına idari izin kullandırırken , çalışanlarının büyük bir kısmına da 17 Mart Salı gününden itibaren teknolojik altyapısı hazırlanmış şekilde mesailerini uzaktan erişim modeliyle evlerinden sürdürmelerine imkan tanıdı .
HALKBANK NE ZAMAN AÇLIYOR ?
Halkbank , müşterilerinin sağlığını ön planda tutarak bankacılık işlemlerini şubelere gitmeden , mobil , internet şubesi , Bank24'ler ve Halkbank Dialog kanallarından 7 / 24 kolaylıkla gerçekleştirebileceğini duyurdu .
İnternet şubesi ve Halkbank mobilden gerçekleştirilen EFT ve havale işlemlerini ücretsiz hale getiren banka , Bank24'lerden kartla ve Halkbank mobil karekodla günlük 5 bin liraya kadar para çekebilme imkanı sağladı .
Halkbank , şubelerden 09.00-17.00 saatleri arasında müşterilerine hizmet vermeye devam edecek . QNB FİNANSBANK ÇALIŞMA SAATLERİQNB Finansbank , dünyayı ve Türkiye'yi etkisi altına alan Covid - 19 salgını yurt dışında gündem olmaya başladığından bu yana önlem olarak birçok uygulama başlattı . QNB Finansbank tarafından yapılan açıklamada , bankanın 09.00 ile 17.00 arasında çalışacağına yer verildi .
Banka , hamile ve kronik rahatsızlığı olan çalışanlara idari izin verdi , çocuğu olan ve bakacak kimse olmadığı için izin isteyen çalışanlara taleplerine göre iş akışı bağlantılı izin vererek gerekli kolaylıkları sağladı .
Şubelerin lobi alanına kontrollü sayıda müşteri alarak işlemlerin gerçekleştirilmesini sağlayan banka , şube çalışanlarının sağlığını korumak adına , şube trafiğinin gerektirdiği kadar çalışan kalacak şekilde planlamalar yaptı .
Banka , çalışanların geri kalanının evden çalışacak veya idari izinli sayılacak şekilde yönlendirmelerini gerçekleştirdi .
Bu süreçte müşterileri ATM'ye yönlendirme ve alternatif kanallar olan cep şubesi , internet şubesi ve çağrı merkezlerini kullanma konusunda teşvik eden banka , ayrıca ATM'lerden kartla ve karekodla günlük para çekme limitlerini müşterilerin işlem kolaylığı için geçici olarak 5 bin liraya çıkardı .
ŞEKERBANK ÇALIŞMA SAATLERİŞekerbank , müşterilerin ve çalışanların sağlığını güvence altına almak ve hizmet sürekliliğini temin etmek üzere hayata geçirdiği uygulamalar kapsamında şube çalışma saatlerini 12.00-17.00 olarak değiştirdi .
Sağlık Bakanlığı tarafından tanımlanan risk grubunda bulunan tüm çalışanlarla toplu mekanlardaki kişi sayısını azaltma hedefine yönelik olarak çalışanların büyük bir kısmı uzaktan erişim yöntemiyle mesailerini evden sürdürürken , tüm müşteri ziyaretleri ve dışarıda yapılması planlanan toplantılar durdurularak görüşmeler telekonferans veya video konferans platformlarına taşındı .
Şekerbank , internet şubesi ve Şeker Mobil Şube'den yapılacak EFT ve havale işlemlerini de 30 Nisan'a kadar ücretsiz hale getirdi .
TEB KAÇTA AÇILIYOR ?
TEB , Covid - 19 etkileri kapsamında resmi makamların aldığı karar ve önlemler doğrultusunda gerekli tedbirleri hayata geçirdi .
Şubelerden dün itibarıyla 12-00-17.00 saatleri arasında müşteri kabul etmeye başlayan banka , şube içerisi ve bekleme alanlarını düzenli olarak hijyenik malzemelerle temizleyerek sağlıklı bir ortam sağlıyor .
Banka , ATM'lerde günlük para çekme limitini geçici olarak 3 bin liraya yükseltti .
TEB , müşterilerin bankacılık işlemlerini hızlıca yapabilmesi için öncelikli olarak mobil bankacılık uygulamaları CEPTETEB ile CEPTETEB İŞTE , internet şubesi ve ATM'lerin kullanılmasını öneriyor .
VAKIFBANK NE ZAMAN AÇILIYOR ?
VakıfBank , salgın kapsamında hem müşterileri hem de çalışanlarına yönelik birtakım tedbirler yürürlüğe koydu .
Banka şubeleri 09.00-17.00 saatlerinde , Sağlık Bakanlığı tarafından açıklanan tedbirlere uygun olarak çalışmaya devam edecek .
Banka , mobil , internet bankacılığı , mobil asistan , ATM ve çağrı merkezi kanallarından yapılacak EFT ve havale işlemlerini 21 Nisan'a kadar ücretsiz hale getirdi .
Nakit ihtiyaçları için ATM'lerden günlük 5 bin liraya kadar ücretsiz para çekebilme imkanı sağlayan banka , ATM'ler üzerinden kartsız para yatırma işlemlerini adet ve tutar sınırı olmaksızın ücretsiz yaptı .
VakıfBank , şubelerdeki yoğunluğu ve kişilerin birbiriyle olan temasını da asgari düzeyde tutmak adına , gerekli aksiyonları hayata geçirdi .
YAPI KREDİ ÇALIŞMA SAATLERİYapı Kredi , küresel çapta toplum sağlığını tehdit eden Covid - 19 salgınıyla ilgili gelişmeleri yakından takip ederek Dünya Sağlık Örgütü ve Sağlık Bakanlığı'nca alınan önlemlere ek pek çok koruyucu önlem ve kararı uygulamaya aldı .
Müşterilerin ve çalışanların sağlığı için alınan koruyucu önlemler çerçevesinde , dünden itibaren tüm şubelerinden hafta içi her gün 12.00-17.00 saatleri arasında hizmet vereceğini duyuran Yapı Kredi , bankacılık işlemlerinin öncelikli olarak Yapı Kredi Mobil'den , Yapı Kredi İnternet Şubesi'nden , müşteri iletişim merkezinden ve ATM'lerden yapılabileceğini belirtti .
Banka , tüm eğitimleri , toplantıları , etkinlik ve organizasyonları , seyahat gerektiren çalışmaları ikinci bir karara kadar erteledi .
Bankada çalışanların büyük bir kısmı , 17 Mart'tan itibaren teknolojik altyapısı hazırlanmış şekilde , mesailerini uzaktan erişim modeliyle evlerinden sürdürüyor .
Banka , şubelerde parayla teması bulunan tüm çalışanların eldivenle çalışmasını zorunlu hale getirdi .
DİĞER BANKALARDA DURUM NASIL ?
Şube çalışma saatlerini eski düzenine alan bankalar , şube çalışanlarını dönüşümlü olarak evden ve şubeden çalışması gibi önlemlerine devam ediyor .
Öte yandan TBB'nin 22 Mart'taki tavsiye kararına uyan bazı bankalarda ise şubeler yarım gün hizmet vermeye devam edecek .
CUMHURBAŞKANI ERDOĞAN : TEDBİRLERE UYMAYA DEVAM ( VİDEO )

Karşılıksız çeke para ve hapis cezası 3 yıl ertelenecek .
Çek sahibi tutarın en az yüzde 10'unu hemen , kalanını 3 yılda ödeyecek .
Yeni kredilerde kara liste dikkate alınmayacak .
Corona virüs salgını , daha önce başlatılan çalışmaların hızlandırılmasına neden oldu .
Karşılıksız çek nedeniyle verilen hapis cezalarının ekonomik sorunlar nedeniyle ertelenmesine ilişkin çalışma tamamlandı .
Hürriyet gazetesinden Nuray Babacan'ın haberine göre , kısa sürede TBMM gündemine getirilecek düzenleme , hapis ve para cezalarının 3 yıl süreyle ertelenmesi ve sicil affi çıkarılmasını içeriyor .
ÖNCE KISMİ ÖDEMEKarşılıksız çek sahibi , ceza ertelemesinden yararlanmak için ilk etapta çek tutarının belli bir oranını ödeyecek ( en az yüzde 10'u olduğu ifade ediliyor ) ; kalan tutarı da 3 yıl içinde ödemeyi taahhüt edecek .
Çek sahibi , 3 yıl sonunda tüm borcunu öderse karşılıksız çek nedeniyle ortaya çıkan cezalar , tüm sonuçları ile birlikte ortadan kalkacak .
Çalışma , karşılıksız çek nedeniyle bankalarda tutulan kara listeleri de kapsıyor .
Kara listede olanların bankalardan kredi alamama sorunu da çözülecek .
Mevcut düzenlemede , kara listede olanlara kredi verilmesinde bankacılar sorumlu tutulduğu için risk alınmıyor .
AK Parti kurmayları , \ " Biz yeni yasa ile kara listenin dikkate alınmayacağını belirteceğiz . Yasa hükmü haline getireceğiz\ " dedi .
Düzenleme , koronavirüs nedeniyle yeni sorunlarla karşılaşan iş sahiplerinin rahatlaması için yeni önlem paketlerinin bir parçası olarak hayata geçirilecek .
Çalışma sırasında ilgili bakanlıklardan bununla ilgili veriler istendi .
Adalet Bakanlığı , karşılıksız çek suçundan 300'ün üzerinde kişiyle ilgili kesinleşmiş hapis cezası olduğu , yüzlerce de süren dava bulunduğu bilgisini paylaştı .
Ticaret Bakanlığı da karşılıksız çekle ilgili olarak , toplam çeklerin yüzde 3'ünün karşılıksız olduğu bilgisini verdi .
En fazla karşılıksız çek sorunu yaşanan yılın 2018 olduğu belirtildi .

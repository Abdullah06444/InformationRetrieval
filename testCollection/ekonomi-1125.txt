Borsa İstanbul , haftanın ilk işlem günü yüzde 10'a yakın kayıp yaşarken , haftanın ikinci işlem gününe de düşüşle başladı . Endekste ikinci kez devre kesici çalıştı .
BIST 100 endeksi , Türkiye Cumhuriyet Merkez Bankası ( TCMB ) başkanlık koltuğunda yaşanan değişimin ardından ikinci işlem gününe de düşüşle girdi .
BIST 100 endeksi güne yüzde 5,4 düşüşle 1.304 puandan başladı ve yine devre kesici uygulaması gerçekleşti .
İlk devre kesicinin ardından işlemler yeniden başladıktan sonra yüzde 7'ye varan düşüş kaydeden endekste ikinci kez devre kesici çalıştı .
İkinci devre kesicinin ardından işlemler yeniden başladı ve endekste günlük düşüş yüzde 8'i aştı .
Bunun ardından gelen tepki alımları hızlandı ve endeks öğle saatlerinde artıya geçti .
Bankacılık endeksinde günlük kayıp ise yüzde 9'u aştı .
Bankacılık endeksinde iki günlük düşüş yüzde 19'a yaklaştı .
ÜÇ GÜNLÜK KAYIP YÜZDE 20'YE YAKLAŞTISon tablonun ardından Borsada 17 Mart'taki zirveden bu yana yüzde 20 düşüş gerçekleşti .
Yılbaşından bu yana düşüş ise yüzde 14'ü geçti .
TCMB'de yaşanan başkan değişikliği kararını takip eden ilk işlem gününde BIST 100 endeksinde iki kez işlemlere ara verilmiş ve endeks günü yüzde 10'a yakın kayıpla tamamlamıştı .
AÇILIŞ ÖNCESİ YENİ HAMLE GELMİŞTİBorsa İstanbul , sert hareketlerin yaşandığı hisse senetleri piyasasında bugün için geçerli olacak yeni bir adım attı .
Buna göre ; BIST - 50 endeksinde yer alan paylarda bugün , açığa satış işlemlerinde yukarı adım kuralı ( up - tick rule ) uygulanacak .

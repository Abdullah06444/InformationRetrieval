Gram altın 516 lira seviyelerinde işlem görüyor .
Çeyrek altın 847 lira , Cumhuriyet altını 3.458 liradan satılıyor .
Çeyrek altın fiyatları bugün ne kadar oldu ? 4 Kasım 2020 anlık ve güncel çeyrek altın kuru fiyatları .
Altının gram fiyatı , güne yatay seyirle başlamasının ardından 515,6 liradan işlem görüyor .
Dün , altının ons fiyatındaki yükselişe paralel değer kazanan gram altın , günü bir önceki kapanışın yüzde 0,2 üzerinde 515,5 liradan tamamladı .
Gram altın , yeni güne yatay seyirle başlamasının ardından saat 11.00 itibarıyla önceki kapanışın hemen üzerinde 515,6 lira seviyesinden işlem görüyor .
Aynı dakikalarda çeyrek altın 847 lira , Cumhuriyet altını da 3.458 liradan satılıyor .
Altının ons fiyatı , şu sıralarda önceki kapanışın yüzde 0,9 altında 1.890 dolar seviyesinde bulunuyor .
Yurtiçi ve yurtdışı piyasalar ABD başkanlık yarışına odaklandı .
Analistler , dolar endeksindeki yükselişin altının ons fiyatını baskıladığını belirterek , ABD'deki başkanlık seçiminin sonuçlarının , yeni tip koronavirüs ( Kovid - 19 ) salgını ve jeopolitik gelişmelere ilişkin haber akışının da risk algısı üzerinde etkili olmayı sürdüreceğini söyledi .
Bugün ABD ve Avrupa'da açıklanacak hizmet sektörü Satınalma Yöneticileri Endeksi ile ABD'de özel sektör istihdamı ve dış ticaret dengesi verilerinin takip edileceğini bildiren analistler , teknik açıdan altının ons fiyatında 1.870 doların destek , 1.900 doların direnç olarak öne çıktığını kaydetti .
Ayrıca , ABD Merkez Bankası ( Fed ) iki gün sürecek faiz toplantısına başlayacak .
Karar yarın TSİ 22.00’de açıklanacak .
ABD SEÇİM SÜRECİ NASIL İŞLİYOR ?

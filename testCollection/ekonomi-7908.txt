Dolar dün 2 ay sonra ilk kez 7,58 liraya yükseldi .
Şimdi herkes doların neden yükseldiğini ve daha da yükselip yükselmeyeceğini merak ediyor .
Uzmanlara göre bunun nedeni yurtdışı piyasalardaki hareketler .
Küresel piyasalarda son haftalarda ikinci kez tahvil şoku yaşandı .
Amerika'da enflasyonun artacağı endişesi ile tahvil faizleri yükselmeye devam ediyor .
10 yıllık tahvil faizi yüzde 1,60'a yaklaştı .
Bu gelişmekte olan ülke para birimlerine satış getirdi .
Dolar Türk Lirası karşısında hızlı yükseldi .
Tahvil faizinin yükselmesinin bir diğer etkisi borsalar ve altın üzerinde oldu .
Amerikan borsasında Nasdaq endeksi yüzde 2'nin üzerinde değer kaybetti , 2021 yılındaki tüm kazançlarını sildi .
Ons altın ise 9 ay sonra ilk kez kritik seviye olan 1700 doların altına indi .
Bu yıl yüzde 10'dan fazla değer kaybetti .
Yurtdışındaki altının düşüşü içeriye yansımadı .
Çünkü fiyatlar hem yurtdışına hem de dolara endeksli .
Dolar kuru yükselince gram altında bu hafta önemli bir değişim olmadı .
VİDEO : YATIRIM SEPETİNDE NELER OLMALI ?

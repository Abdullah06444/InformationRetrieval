Sipariş uygulaması Getir , geçen yıl aldığı 38 milyon dolarlık yatırımın ardından ikinci yatırım turunu yabancı ve yerli fonlardan aldığı 128 milyon dolarla tamamladı .
Şirketten yapılan açıklamaya göre , Silikon Vadisi'nin önde gelen yatırımcılarından Michael Moritz , Crankstart aracılığıyla 2020'de gerçekleşen birinci turda Getir'e yaptığı yatırımı ikinci turda da devam ettirerek Brezilya merkezli Base Partners ile birlikte turun liderliğini yaptı .
Mevcut yerli yatırımcılardan Revo da bu turda yer aldı .
Bunun yanı sıra yurt dışından , New York merkezli Tiger Global ve Silikon Vadisi'nden Goodwater Capital , Türkiye'den Fiba ile Esas Holding de Getir'in yeni yatırımcıları arasında yer aldı .
Ulusal ve uluslararası arenada yatırımcıların dikkatini çeken Getir , yeni yatırımlarla birlikte değerini 5,5 senede yaklaşık 850 milyon dolara çıkardı .
Getir'in ikinci yatırım turu , beklenti üzerinde talep gördü . \ " 5,5 YILDA YAKLAŞIK 850 MİLYON DOLAR DEĞERLEMEYE ULAŞTIK\ "
Açıklamada görüşlerine yer verilen Getir Kurucusu Nazım Salur , Getir'i 2015 yılında dünyada bir ilki gerçekleştirerek kurduklarını ve yeni bir pazar oluşturduklarını belirterek , şunları kaydetti : \ " Bugün Türkiye'nin 18 şehrinde 1.500 ürünü ortalama 10 dakikada kullanıcılara ulaştırıyoruz . Bunun yanı sıra GetirYemek , GetirBüyük ve GetirSu ile hizmet çeşitliliğimizi artırdık . 128 milyon dolar yatırım aldığımız bu turda , mevcut yatırımcılarımız Getir'in potansiyeline inanarak ek yatırım yaptı ve yeni yatırımcılar aramıza katıldı . Sadece 5,5 yılda yaklaşık 850 milyon dolar değerlemeye ulaştık . Getir'in kurulduğunda dünyada bir ilk olması ve bu fikri geliştirerek bugünlere taşımamız , bu değerlemeye ulaşmamızda en önemli etken oldu . \ "
Getir çalışanlarının talepleri üzerine bu yatırım turunda çalışanlara yatırımcı olma imkanı sunuldu .
250'den fazla Getir çalışanı da kendi birikimleriyle Getir'e ortak oldu .
Market ürünlerini gece gündüz dakikalar içerisinde kullanıcılarına teslim etme amacıyla kurulan Getir uygulaması , 4 farklı iş kolunda faaliyetlerini sürdürerek hızla büyüyor .
Getir'in ardından GetirBüyük yaklaşık 4 bin ürünü market fiyatına sunarken , GetirSu ise kullanıcılarına hızlıca damacana su ulaştırıyor .
GetirYemek ise sektöre getirdiği yenilikler ile bünyesinde 15 binden fazla restoranla büyümeye devam ediyor .
Getir , yeni yatırımlarla yurt içinde ve dışında operasyonel ağını hızla genişletmeye devam etmeyi hedefliyor .

Enerji ve Tabii Kaynaklar Bakanı Fatih Dönmez , \ " Filyos , Türkiye'nin yeni enerji üssü olacak . Fatih'in keşfettiği 405 milyar metreküplük doğalgaz rezervimiz Filyos'ta karaya çıkacak ve buradan ana şebekeye bağlanacak\ " dedi .
Enerji ve Tabii Kaynaklar Bakanı Fatih Dönmez , Karaelmas Maden Şehitleri Müzesi Açılış Töreni'ne video konferans yöntemiyle katıldı .
Zonguldak'ın Türkiye'de kömür denince akla ilk gelen şehir olduğunu ifade eden Dönmez , şunları kaydetti : \ " Zonguldak'ın şehir tarihi aslında Cumhuriyet'imizin ilk dönemlerine ve sonrasında yaşanan tüm gelişmelere ışık tutuyor . Şehrin tarihi , ülke tarihiyle öylesine iç içe geçmiş ki bu endüstri tarihinin kültüre dönüşmesi , tam olarak anlaşılması ve kömürün bir şehrin damarlarında nasıl aktığının anlatılması için şehrin geçmişini yansıtan bir müzeye ihtiyaç vardı . Batı Karadeniz Kalkınma Ajansımızın desteğiyle Zonguldak kömür havzası tarihine tanıklık eden Üzülmez Müdür Lojmanı'nın müzeye dönüştürülmesi fikri işte bu ihtiyaçtan doğdu . Şehrin merkezinde kalan tarihi yapının korunması ve şehrin hafızasını yansıtacak müze olarak yeniden açılması için 2018'de projemize başladık . \ "
Müze için uzun araştırmalar yapıldığını , tarihi eser niteliğindeki nadide endüstri malzemeleri ve dokümanların büyük bir titizlikle belirlendiğini ifade eden Dönmez , \ " Karaelmas Maden Şehitleri Müzemiz , iç kısımda Sergi Salonu , Harita ve Plan Odası , Belgesel Odası , Sanat - Sosyal Odası , Toplantı Salonu ve Sanal Gerçeklik Odası bölümleri ve dış kısımda 200 yıllık tarihi belgelerle geçmişe ışık tutan bir bahçeden oluşuyor . \ " diye konuştu .
KEŞFEDİLEN GAZ İÇİN FİLYOS MÜJDESİDönmez , müzenin bundan sonra yapılacak kültürel çalışmaların da merkezinde yer alacağının altını çizerek , Zonguldak için verecekleri bir diğer müjdeli haberin de Filyos'taki enerji yatırımlarıyla alakalı olduğunu açıkladı .
Filyos'un Türkiye'nin ilk mega endüstri bölgesi olacağına dikkati çeken Dönmez , şöyle konuştu : \ " Filyos , Türkiye'nin yeni enerji üssü olacak . Fatih'in keşfettiği 405 milyar metreküplük doğalgaz rezervimiz Filyos'ta karaya çıkacak ve buradan ana şebekeye bağlanacak . Taşkömürünün bölgede üretimi , demir - çelik başta olmak üzere yeni bir endüstrinin doğuşunu sağlamıştı . Şimdi de doğalgazın üretimiyle , Zonguldak ve Batı Karadeniz yeni endüstri bölgemiz olacak . Bölgeye çok güçlü bir ulaşım ve lojistik ağı kuruluyor . Halen devam eden Filyos Vadisi Projesi'yle birlikte de orta ve yüksek teknoloji endüstri Filyos'ta kümelenecek . \ " \ " 52 YERLİ KÖMÜR SANTRALİMİZ FAALİYETLERİNİ SÜRDÜRÜYOR\ "
Bakan Dönmez , yerli kömürü enerji bağımsızlığı açısından kritik gördüklerini belirterek , son yıllarda yapılan yoğun çalışmalarla toplam kömür rezervinin artmaya devam ettiğini dile getirdi .
2016'da 45,5 milyon ton , 2017'de 87,9 milyon ton , 2018’de 101,5 milyon ton ve 2019'da 97,3 milyon ton yerli kömür üretimi yapıldığını kaydeden Dönmez , 2018'de de Cumhuriyet tarihinin rekorunun kırıldığını anımsattı .
Dönmez , bu yıl sonu itibarıyla da 100 milyon ton seviyelerinin korunacağını vurgulayarak , toplam 20 milyar tonluk kömür rezervinin 1,5 milyar tonunu taş kömürünün oluşturduğunu söyledi .
Sektörün büyümesi ve dışa bağımlılığın azaltılması için yüksek rezerv ve daha geniş alanlara yayılmış sahalarda üretim yapılması gerektiğine işaret eden Dönmez , şöyle devam etti : \ " Bugün 52 yerli kömür santralimiz faaliyetlerini sürdürüyor . Toplam 11 bin 350 megavat düzeyinde yerli kömür kurulu gücümüz var ve toplam kurulu gücümüz içerisinde yüzde 12'lik bir paya sahip . Kasım 2020 itibarıyla toplam elektrik üretimimizin yüzde 14,3'ünü yerli kömürden karşılıyoruz . 24 saatlik elektrik tüketimi olarak düşündüğümüzde ortalama 4,1 saati yani günlük elektrik tüketimimizin altıda birini yerli kömürden karşılıyoruz . \ "
Dönmez , yer altı kömür işletmelerinde işçi maliyetlerine uygulanacak destek kapsamında bu yıl 247 milyon liralık ödeme yapıldığını belirterek , son 5 yılda bu rakamın toplamda 360 milyon liraya yaklaştığı bilgisini verdi .
Madenler ve kömür üretiminin bazı çevreler tarafından muhalefet aracı olarak kullanıldığına dikkati çeken Dönmez , sözlerini şöyle tamamladı : \ " Türkiye'nin yer altı kaynaklarını ekonomiye kazandırma gayreti sürekli olarak mesnetsiz , yalan ve yanlış bilgilerle baltalanmaya çalışılıyor . Enerji bağımsızlığı bizim için ne kadar önemliyse maden bağımsızlığımız da bir o kadar önemli . Kömür sektörü bugün teknolojiye yaptığı yoğun yatırımlarla hem çevresel kriterlerin sağlandığı hem de verimliliğin artırıldığı bir yapıyı hayata geçirmeye başladı . Kömür artık daha çevreci kriterlerle üretiliyor ve elektrik enerjisine dönüşüyor . Bizler ' milletimizin kaynaklarını her ne pahasına olursa olsun çıkaralım ' anlayışına karşıyız . Kaynaklarımızı ekolojik dengeyi bozmadan , çevresel sürdürülebilirlik kriterleri çerçevesinde gün yüzüne çıkaracağız . Çevrecilik adı altında kamu malına zarar veren , halkı kışkırtan , kökü dışarıda kendi içeride olan yapılar bize akıl vermeye kalkmasın . Ne hikmetse onların çevreciliği Türkiye'nin çıkarları , Türkiye'nin enerji bağımsızlığı söz konusu olunca ortaya çıkıyor . Milletimizin kaynaklarını milletimizin hizmetine sunmakta kararlıyız . \ "
VİDEO : KARADENİZ'DE DOĞALGAZ KEŞFİ - ARŞİV

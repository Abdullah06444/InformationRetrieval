Çinli cep telefonu devi Oppo'nun Türkiye'deki üretim üssü görüntülendi .
Tadım Kuruyemiş'in Tuzla'da bulunan fabrika binasını iki ay önce kiralayan Oppo , şubat ayında üretime geçecek . Oppo Türkiye Genel Müdürü Weijian Zhou , yakın zamanda üretime geçeceklerini doğrulayarak , çalışmaların sürdüğünü belirtti .
Geçen hafta Türkiye’de üretim yapma kararını açıklayan dünyanın en büyük cep telefon üreticilerinden Oppo , üretim üssünü Tuzla'ya kuruyor .
İstanbul’da deri ve gemicilikle ilgili yatırımlarıyla öne çıkan Tuzla , şimdi de Çinli akıllı telefon devi Oppo’ya ev sahipliği yapacak .
Gerek limanın varlığı gerekse bağlantı yollarına yakınlığı nedeniyle stratejik bir konum seçen Oppo , fabrika binasını da kiraladı .
Türkiye’de paketli kuruyemişi başlatan Tadım’ın uzun yıllar üretim yaptığı Tuzla’daki tesisi kiralayan şirket , üretimini bu binada gerçekleştirecek .
Edinilen bilgiye göre Oppo , Türkiye’de yatırım yapacağına yönelik kararını açıklamadan çok önce harekete geçti ve Tadım’ın sahibi olan Tekinalp ailesiyle fabrika için anlaşma imzaladı .
10 KİŞİ İSTİHDAM EDİLECEKDünya’dan Çiğden Yücesoy Subaşı’nın haberine göre , cep telefonu üretim üssünü iki ay önce kiralayarak çalışmalara başladı .
İlk etapta binanın üretime uygun hale getirilmesine yönelik hazırlıklar yapan şirket , diğer taraftan ihtiyaç duyduğu alanlardaki personele ulaşmak için de iş ilanları veriyor .
Güvenlik görevlisinden mühendise kadar birçok alanda işe alım yapan şirket , fabrikada 10 kişi istihdam edecek .
1 YILDIR BOŞTU50 milyon dolarlık yatırımla Türkiye'ye cep telefonu fabrikası kurmak için kolları sıvayan Oppo’nun üretim üssü olarak seçtiği fabrika bir yıldır boş duruyordu .
Kapalı alanıyla birlikte toplam 6 bin 405 metrekare büyüklüğüne sahip fabrika , İstasyon Mahallesi’ndeki Tuzla Piyade Okulu Komutanlığı’nın hemen yanında .
Oppo Türkiye Genel Müdürü Weijian Zhou , fabrikanın 2021’de faaliyete geçeceğini doğrulayarak , “2020 ne kadar zorlu geçen bir yıl olsa da Oppo için Türkiye pazarında güçlendiği , yenilikçi ürünlerini tüketicilerle buluşturduğu ve yerel yatırımlarını gerçekleştirdiği başarılı bir yıl oldu .
2021'de daha fazla yenilik yapmaya ve dünya çapında daha fazla insana olağanüstü teknoloji deneyimleri sunmaya hazırız .
İlk etapta , Türkiye'deki büyümemize paralel olarak aldığımız yatırım kararını hayata geçireceğiz .
Bununla birlikte dönemsel olarak gerçekleştirdiğimiz reklam kampanyalarımızla lokal iletişimimizi daha da artırmayı hedefliyoruz .
2021 , Find , Reno ve A serisinin yeni modellerinin ve yeni akıllı ürünlerimizin Türkiye'de tüketicilerimizle buluştuğu bir yıl olacak” dedi .
İHRACAT DA YAPILACAKAkıllı telefon pazarında dünya çapında 40'tan fazla ülkede iddialı bir hedef yürüten Oppo , Türkiye'deki büyümesine paralel olarak yatırım yapma kararı almıştı .
2018 yılı sonunda Türkiye’ye giren şirket , bir yıl gibi kısa bir sürede pazar payını yüzde 8’e ulaştırdı .
Etkili reklam ve pazarlama stratejisiyle öne çıkarak Türkiye’deki gelişimini 2020’de daha da artırdı .
Acun Ilıcalı’nın oynadığı reklamla dikkatleri üzerine çeken şirket , üretime şubat ayında geçmeyi hedefliyor .
Markanın bazı modellerinin üretileceği bu fabrikadan Avrupa'ya ihracat da yapılacak .
Geçen hafta Oppo’nun yüksek kapasitede bir üretim planladığına dikkat çeken Sanayi ve Teknoloji Bakanı Mustafa Varank , yerli tedarikçilerin de bu operasyonda görev alacağını açıklamıştı .
ÜRETİMİN ÖNÜ AÇILDIÖnümüzdeki yıllarda toplamda 10 milyon adet akıllı telefon üretim kapasitesi oluşması beklenen Türkiye’de Güney Koreli Samsung ile birlikte Çinli Xiaomi’nin de üretim için çalışmalar sürdürdüğü biliniyor .
Cep telefonu üretiminde önceki hafta yapılan düzenlemeyle yaşanması muhtemel sıkıntıların önüne geçilmişti .
Geçtiğimiz günlerde Resmi Gazete'de yayımlanan teşvik düzenlemelerinde cep telefonu üretimine yönelik maddeler de eklenmişti .
Cumhurbaşkanlığı kararıyla teşvik mevzuatında değişiklik yapılarak , cep telefonu üretiminde kullanılan aksam ve parçaların , teşvik belgeli yatırımlar kapsamında 31 Ağustos 2021’e kadar gümrük vergilerinin ödenmesi şartıyla ithalatın önü açılmış oldu .
VİDEO : AKILLI TELEFONLAR NASIL DEZENFEKTE EDİLİR ?
- ARŞİV

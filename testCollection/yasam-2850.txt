Meme kanserini atlattıktan sonra domuz gribi tedavisi gören Nilüfer’den üzücü bir sağlık haberi daha geldi .
Yapılan tetkiklerde sanatçının akciğerinde mantar enfeksiyonu ( Aspergillus ) geliştiği tespit edildi .
Meme kanseriyle savaşan ve hastalığı yenmeyi başaran Nilüfer , ocak ayında domuz gribi nedeniyle hastaneye yatmasının ardından kötü bir sürprizle daha karşılaştı .
Yapılan tetkik ve testlerde sanatçıya akciğerde üreyen mantar enfeksiyonu ( Aspergillus ) teşhisi konuldu .
Aspergillus’a domuz gribi hastalığının , sanatçının alerjik bir yapısı olmasının ve buna yönelik kullandığı ilaçların yol açtığı düşünülüyor . \ " YAZ BAŞINDA İYİLEŞMİŞ OLACAĞIM\ "
Akciğerdeki mantar enfeksiyonları tamamen yok olabilen , ancak uzun tedavi gerektiren bir rahatsızlık .
Bu nedenle Nilüfer , tüm zamanını evinde dinlenerek geçiriyor ve tedavisine de evinde devam ediyor .
Sevenlerinin merakını gidermek için bir açıklama yapan sanatçı , şöyle dedi : " Rahatsızlığım süresince bana moral veren , sevgilerini ve güzel dileklerini yollayan dostlarıma , sevenlerime ve takipçilerime çok teşekkür ederim . Bu destek benim için çok kıymetli . Umarım yaz başında yine yeni yeniden iyileşmiş olarak karşınızda olacağım . "

Dünyanın en eski bayramı olarak bilinen \ " nevruz\ " , \ " baharın müjdecisi ve ' ' yeni gün ' ' olarak biliniyor . Azerbaycan , Kırgızistan , Özbekistan , Türkmenistan , Afganistan ve Tacikistan'da milli bayram olarak kutlanıyor . Türkiye'de ise farklı adetler uygulanıyor . ANKARA - Yüzlerce toplulukta , farklı adlarla 5 bin yıldan bu yana kutlanan ' ' nevruz ' ' , kültürel miras yoluyla günümüze kadar ulaşan , Türk dünyasının millet bağını güçlendiren en önemli bayramlardan biri olarak kabul ediliyor . Dünyadaki birçok toplulukta farklı inanışlarda ve farklı isimler altında şenliklere konu olan dünyanın en eski bayramı ' ' Nevruz ' ' , Avrasya'nın geniş coğrafyasında yaşayan halklarda baharın müjdecisi ve ' ' yeni gün ' ' olarak biliniyor . Yeniden canlanmaya başlayan doğanın insanlara sunduğu bolluğu , bereketi , sevgiyi , kardeşliği , paylaşmayı ve dostluğu simgeleyen Nevruz , Azerbaycan , Kırgızistan , Özbekistan , Türkmenistan , Afganistan ve Tacikistan'da milli bayram olarak kutlanıyor . \nToprak Ana'nın tekrar nefes alarak yeşerdiği ve dirilişin tekrar başladığı gün olarak Farsça ' ' yeni gün ' ' anlamına gelen Nevruz , dünyadaki çeşitli Türk topluluklarında en ulu gün olarak biliniyor ve ' ' Navrız ' ' , ' ' Yeni Gün ' ' , ' ' Ulu Kün ' ' , ' ' Mart Dokuzu ' ' , ' ' Çıl Pazı ' ' , ' ' Şagaa ' ' , ' ' Isıah ' ' , ' ' Yengi Kün ' ' gibi adlarla anılıyor . Kimi topluluklar , bu günü Tanrı'nın dünyayı yarattığı gün , kimileri Nuh Peygamber'in yere ilk ayak bastığı gün , kimileri ise ilk insanın yaratıldığı gün olarak kutlarken , bazı topluluklar gece ile gündüzün eşit olduğu bu günü , bir bahar müjdecisi kabul ediyor . Yeni bir yılın başlangıcı olarak yeniden doğuşu simgeleyen bu bayram , geleceğe dair umut , arzu ve temennileri de içinde barındırıyor . Bu yönüyle dünyada tek ve özgün olan Nevruz Bayramı doğadaki dirilişin yanı sıra insana dair umudu ve en güzel dilekleri de temsil ediyor . Eski Türklerle İranlılar'ın yılbaşı olarak kabul ettikleri gün , Farsça ' ' Nevruz ' ' olarak adlandırılıyor . Nevruz geleneği başta Türkler'in ilk takvimi olan Oniki Hayvanlı Türk Takvimi'nde görüldüğü üzere çok eskiden beri biliniyor . NEVRUZLA İLGİLİ EFSANELER VE DİNSEL İNANIŞLAR Nevruz , kapalı bir mekandan açık bir mekana doğru hareket etmeyi , güneşe , ısıya ve bolluğa duyulan özlemi gösteriyor . Efsane ve inanışlarda geçen ateşin doğması , Buzul Çağı'nda insanın ateşi icadını , dağları eritme Maden Çağı'na girişi , tarlanın sürülmesi , hayvanların evcilleştirilmesi Neolotik Çağ'a girişi sembolize ediyor . Bugün de ateş , su , toprak , mağara gibi Nevruz söylencelerinde geçen unsurlar tüm insanlığın vazgeçilmezleri arasında bulunuyor . Ancak özellikle ateş Türkler için hangi din veya inanıştan olurlarsa olsunlar büyük önem taşıyor . Altay halklarından Tatarlar'a , Azeriler'den Karaimler'e , Gagauzlar'a kadar pek çok Türk halkı tarafından ateş ve su ruhsal ve bedensel arınma için gerekli görülüyor . Bu nedenle Türk coğrafyasında Nevruz'da ateş yakmak ve iyi dileklerde bulunarak ateş üzerinden atlamak bir gelenek sayılıyor . Bütün Türk dünyasının coşku içinde kutladığı , gönüllerin geleceğe yönelik neşe , sevinç ve ümitle dolduğu bu özel günde , kederli olmak en büyük ayıp ve suç olarak kabul ediliyor . Kutlama törenlerinde bölgelere göre çok farklı oyunlar oynanırken , bu güne özel bazı yemekler pişiriliyor ve eğlenceler düzenleniyor . Topluca yenilen Nevruz yemeğinden sonra insanlar birbirlerinin yeni yılını kutluyor ve mezar ziyaretleri yapılıyor . Bu günde dargınlar barıştırılırken , parçalanmak üzere olan aileler mahallenin ileri gelenleri tarafından barıştırılıyor . Fakirlere , kimsesizlere ve yaşlılara maddi ve manevi yardım eli uzatılıyor . Gençler , yakılan Nevruz ateşinin üzerinden atlıyorlar . Türk topluluklarında yüzlerce yıldır kutlanan Nevruz , Osmanlı İmparatorluğu döneminde de farklı gelenekler oluşturdu . Osmanlı Sarayı'nda yaptırılan ve ' ' Nevruziyye ' ' denilen macunlar , yılbaşlarında ileri gelenlere ve halka sunuluyordu . Daha sonraları , üzerlerine altın tozu dökülmüş kırmızı renkli nevruz şekerleri de hazırlanarak halka dağıtıldı . YÖRELERDE VE TÜRK DÜNYASINDA NEVRUZ Türkiye ve Türk kültürünün yayıldığı coğrafyalarda Nevruz Bayramı , ilginç adetlerle kutlanıyor . Bu adetlerden bazıları şöyle : 
- Mersin - Silifke bölgesindeki Toros Türkmenleri'nde ' ' Mart İpliği ' ' adıyla bilinen Nevruz'da ağaçlara bez bağlanıyor ve Nevruz günü yaylalara çıkılıyor .
Yayla evlerinde bulunanlar gelen misafirleri evlerinde ağırlıyor , gelen grup silah atarak gelişini bildirirken , yayladakilerin başkanı da buna bir el ateş ederek cevap veriyor .
Daha sonra karşılıklı silahlar atılıyor ve birbirlerine ' ' Nevruz'unuz kutlu , dölünüz hayırlı ve bereketli olsun ' ' temennisinde bulunuluyor .
O yıl 20 kuzu veya oğlağı olan sürü sahibi bir kurban kesiyor ve orada pişirilerek yeniliyor . 
- Tahtacı Türkmenleri'nde Nevruz , ' ' Sultan Nevruz ' ' adıyla anılıyor .
Eski Mart ayının 9. günü kutlanarak yaylalara çıkılıyor .
Bununla ilgili olarak , halk arasında ' ' Mart dokuzundan sonra dağlar misafir alır ' ' deniliyor . 
- Gaziantep ve çevresinde 22 Mart gününe ' ' Sultan Navruz ' ' adı veriliyor .
Halk arasındaki inanca göre , Sultan Navruz güzel bir kızdır ve 21 Mart'ı 22 Mart'a bağlayan gece batıdan doğuya doğru göç eder , bir başka inanca göre ise kuş kılığında uçan bir derviştir .
Nevruz gecesi Sultan Navruz'un geçtiği saatte uyanık olanların bütün dileklerinin gerçekleşeceğine inanılıyor . 
- Malatya'nın bazı köylerinde halk Nevruz'u ' ' Kış Bitti Bayramı ' ' olarak kutluyor . 
- Ağrı ve çevresinde o gece gençler bir dilek tutarak kapıları dinleyip içerideki konuşmaları yorumlayarak niyetlerinin tutup tutmayacağını anlamaya çalışıyor . 
- Giresun'da ' ' Mart Bozumu ' ' adıyla kutlanan Nevruz'da çevredeki akarsulardan su getirilip hayvanların üzerine serpiliyor . 
- Edirne'de eski hasırlar yakılıp ' ' mart içeri , pire dışarı ' ' diyerek üzerinden atlanıyor . 
- Özbekistan'da Nevruz sabahı yeni elbiselerini giyen halk , hazırladıkları halim , sümelek , samsa , çorba , pilav gibi yiyecekleri alıp kırlara çıkıyor .
Sofralara ' ' s ' ' ile başlayan yedi yiyecek konuluyor . 
- Türkmenistan'da hazırlıklarına bir hafta önceden başlanan Nevruz'da yeni yılı yeni elbiselerle karşılama adeti bulunuyor .
Nevruz gününde ne kadar çok yiyecek hazırlanırsa yeni yılın da o kadar bereketli geçeceğine inanılıyor . 
- Kazakistan'da her evin sofrasında ak olan yiyecekler , yeşillikler ve kırmızı et yemekleri bulunduruluyor .
Nevruz'a özgü yemek ' ' Nevruz koje ' ' hazırlanıyor . 
- Kırgızistan'da bahara giriş bayramı olarak kutlanan Nevruz'da açık renk elbiseler giyiliyor . 
- Azerbaycan'da niyet tutanlar akşamları ' ' kulak pustu ' ' ya çıkıyor .
Niyet tutup kapıyı dinliyor , eğer bu evden kötü söz gelirse niyetlerinin kabul olmayacağına , iyi söz gelirse kabul olacağına inanılıyor .
BU YILKİ ETKİNLİKLER Nevruz Bayramı , Türkiye'nin çeşitli illerinde birçok etkinlikle kutlanacak . Ankara'daki kutlamalar Kültür ve Turizm Bakanlığı , Uluslararası Türk Kültür Teşkilatı ( TÜRKSOY ) , Valilik ve Büyükşehir Belediyesinin katkılarıyla Gençlik Parkı'nda gerçekleştirilecek .
Nevruz şöleni akşam saatlerinde Gazi Üniversitesi Yerleşkesindeki gösteriler ve konserle devam edecek . Gençlik Parkı'ndaki etkinlikleri izlemeye gelen vatandaşlara Nevruz pilavı ikramının yapılmasının yanı sıra kız çocuklarına yöresel bebekler , erkeklere de ahşap topaç dağıtılacak . Araştırma Eğitim Genel Müdürü Mahmut Evkuran , Bakanlığın Türkiye'nin pek çok kentindeki Nevruz kutlamalarına destek verdiğini söyledi .
Bayramların toplum hayatında oynadıkları roller açısından eğitsel , psikolojik , tarihsel , kültürel , dinsel ve siyasal işlevleri olduğuna değinen Evkuran , ' ' Bayramlar bireyi toplumla bütünleştiren , kültürün gelecek kuşaklara devredilmesini sağlayan araç olarak aynı zamanda toplumsal statüyü de perçinlerler ' ' dedi . NEVRUZ ATESŞİ , DEMİR , NEVRUZ PİLAVI VE BERİVAN BEBEKLERİ Bu yıl ki Nevruz kutlamalarının oldukça yoğun olduğunu anlatan Evkuran , Ankara'daki etkinliklere ilişkin şu bilgileri verdi : ' ' Ankara'da Gençlik Parkı meydan altında saat 11.30'da başlayacak kutlamalar kapsamında , protokol konuşmaları yapılacak , Nevruz ateşi yakılacak ve demir dövülecek .
TÜRKSOY tarafından davet edilen dans ve müzik gösterileri şenliğe renk katılacak .
Daha sonra Nevruz pilavı ikramı yapılacak . Nevruz Bayramı'nın bir şölen havasında kutlanması gerekiyor .
Biz istiyoruz ki Anadolu'da geleneksel kültür değerlerimizin , sanat ürünlerimizin de tanıtımını gerçekleştirelim .
Nevruz programı da bunun için bir fırsat .
Bakanlığımız artık bir gelenek haline gelen hediye dağıtımı için Anadolu'nun yerel renklerini , kadınlarımızın el emeği göz nuru folklorik yapma bebeklerini satın alıyor .
Bunları öğrenciler , protokol ve vatandaşlarımıza dağıtacağız .
Böylece bu sanatı yaşatan hanımlarımıza destek oluyoruz .
Bu yıl koleksiyonumuza Berivan bebeklerini de ekledik . Kutlama programı akşam Gazi Üniversitesi Yerleşkesindeki halı sahada devam edecek .
Burada Nevruz konulu yarışmalarda dereceye giren öğrencilere ödülleri verilecek .
Ardından ülkemize davet edilen toplulukların gösterisi izlenebilecek .
Öğrencilerimize yönelik geziler düzenleyeceğiz .
Onları da Nevruz coşkusuna ortak edeceğiz .
Böylece Türkiye'nin çeşitli kentlerinden kutlamalara katılım sağlayacağız .
' ' DİĞER KUTLAMALAR Gençlik Parkı ve Gazi Üniversitesindeki etkinliklerin haricinde yarın Hacettepe Üniversitesi ve Ahmet Yesevi Üniversitesi işbirliğiyle ' ' 9. Uluslararası Nevruz Şöleni ' ' düzenlenecek . TÜRKSOY , kutlamaları sınırların dışına taşıyarak dans ve müzik topluluklarını ABD'ye götürecek .
Kültürlerarası yakınlaşma ve medeniyetler arası diyalog sürecini desteklemek adına 2011 yılında Nevruz bayramını BM Genel Kurulu'nda kutlamak için girişim başlatan TÜRKSOY , 24 Martta Nevruz kutlamalarını New York'taki BM binasında yapacak . Washington'da devam edecek Nevruz şenlikleriyle hem zengin Türk kültürü ABD halkına daha yakından tanıtılacak , hem de kültür ve sanatın evrensel diliyle kültürler arasında yeni köprüler inşa edilecek .

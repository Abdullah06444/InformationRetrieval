Brezilya'da son 24 saatte Covid - 19 nedeniyle 3 bin 200'den fazla kişi hayatını kaybetti Brezilya'da yeni tip corona virüs ( Covid - 19 ) nedeniyle son 24 saatte 3 bin 251 kişinin hayatını kaybetmesiyle , salgının başlangıcından bu yana bir günde görülen en yüksek ölü sayısı kayda geçti .
Sağlık Bakanlığı verilerine göre , son 24 saatte 3 bin 251 kişinin hayatını kaybetmesiyle ülkedeki Covid - 19 kaynaklı ölümlerin sayısı 298 bin 676'ya , 82 bin 493 yeni vakanın tespit edilmesiyle de toplam vaka sayısı 12 milyon 130 bin 19'a yükseldi .
Ülkede salgından en çok etkilenen yaklaşık 44 milyon nüfuslu Sao Paulo eyaletinde 2 milyon 332 bin 43 kişide görülen Covid - 19 , 68 bin 623 kişinin ölümüne sebep oldu .
Dünyada ABD'nin ardından salgından en çok etkilenen Brezilya , son günlerde hem yoğun bakım ünitelerindeki doluluk hem de ülkenin Amazonas eyaletinde ortaya çıktığı düşünülen Covid - 19'un daha bulaşıcı türü P1'in yayılması nedeniyle zor günlerden geçiyor .
Nüfusu 210 milyonu aşan Brezilya'da son bir haftada günlük ortalama ölü sayısı 2 bin 300'ün , vaka sayısı da 75 binin üzerinde seyrediyor .
BREZİLYA'DA GİZLİ PARTİYE POLİS BASKINI

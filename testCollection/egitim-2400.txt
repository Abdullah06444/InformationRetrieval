Milli Eğitim Bakanlığı ( MEB ) , lise öğrencilerine yönelik 15 bin sorudan oluşan ' Mobil Soru Bankası ' hazırladı .
Bakan Ziya Selçuk , \ " Mobil uygulamadaki soru bankası sürekli güncellenecek\ " dedi .
Milli Eğitim Bakanlığı'ndan yapılan yazılı açıklamada 9 , 10 , 11 ve 12'nci sınıf öğrencilerinin çalışmalarında yardımcı olmak üzere hazırlanan mobil uygulama hazırlandığı belirtildi .
Uygulamada , Türk dili ve edebiyatı , tarih , coğrafya , felsefe grubu , matematik , fizik , kimya , biyoloji ve İngilizce derslerinde 200 üniteden oluşan tüm müfredatını kapsayan 15 bin sorunun bulunduğu ifade edildi .
Mobil Soru Bankası'ndaki soruların , alan öğretmenleri tarafından derslerin öğretim programları , üniteleri , konuları ve kazanımları dikkate alınarak hazırlandığı kaydedildi .
Soru Bankasına ayrıca , Ölçme , Değerlendirme ve Sınav Hizmetleri Genel Müdürlüğü tarafından hazırlanmış olan Kazanım Kavrama Testleri de ünite , konu ve kazanımlara göre sınıflandırılarak eklendiği bildirildi .
SELÇUK : SORU BANKASI SÜREKLİ GÜNCELLENECEKAçıklamada değerlendirmelerine yer verilen Milli Eğitim Bakanı Ziya Selçuk , Bakanlığın tüm birimlerinin Covid - 19 salgını sürecinde öğrencilere destek olmak üzere sürekli yeni kaynaklar oluşturduğuna dikkat çekti .
Bu kapsamda daha önce pek çok destek paketi paylaşıldığını hatırlatan Bakan Selçuk , şunları kaydetti : \ " Daha önce özel eğitim öğrencilerimizi desteklemek üzere ' Özelim Eğitimdeyim ' mobil uygulamasını geliştirmiş ve öğrencilerimizin kullanımına açmıştık . Bu mobil uygulama OECD tarafından da örnek bir uygulama olarak gösterildi . Bu kez lise öğrencilerimizin öğrenme süreçlerini ve deneyimlerini geliştirmek için bir ' Mobil Soru Bankası ' uygulaması geliştirdik . Türk dili ve edebiyatı , tarih , coğrafya , felsefe grubu , matematik , fizik , kimya , biyoloji ve İngilizce derslerinin tüm ünitelerini kapsayan sorulardan oluşan mobil uygulama lise öğrencilerimizin kullanımına sunuldu . Mobil uygulamadaki soru bankası sürekli güncellenecek . \ "
Ücretsiz olarak sunulan Mobil Soru Bankasına Android ve IOS işletim sistemli cihazların Google Play Store ve App Store uygulamalarından erişilebiliyor .

Danıştay 10. Dairesi , milyonlarca banka müşterisini üzecek bir karar verdi .
Daire , bankaların müşterilerinden aldığı \ " hesap işletim ücreti\ " ni almaya devam edebileceğine hükmetti .
Daire kararında \ " Söz konusu ücretin alınmasında hukuka aykırılık yok\ " denildi .
Bankaların aldığı ve zaman zaman tartışma konusu olan ‘hesap işletim ücreti’ ile ilgili kritik bir karar Danıştay 10. Dairesi’nde görülen davada çıktı .
Bankacılık Düzenleme ve Denetleme Kurumu’na ( BDDK ) karşı açılan davada , yönetmeliğe dayalı olarak alınan bazı ücretlerin haksız alındığı öne sürüldü .
Davanın dayanağını , tüketiciden alınan ‘hesap işletim ücreti’ , ‘nakit avans ücreti’ gibi birtakım ücretlerin herhangi bir gidere dayanmadığı iddiası oluşturdu .
Dava dilekçesinde , söz konusu ücretin alınması için herhangi bir gider belgesinin de tüketiciye sunulmadığı belirtilerek “Bu durum , tüketici için sürpriz bir maliyet oluyor” denildi .
Hürriyet'in haberine göre davalı konumdaki BDDK adına yapılan savunmada ise özetle “Yönetmeliğin ilgili maddeleri iptal edilirse , bu masraflar faize yansır .
Faiz belirlenirken , masraflar alınmıyor .
Bankaların da maliyetleri var .
Dava konusu düzenleme kanuna ve kamu menfaatine uygun .
Davanın reddi gerekir” görüşüne yer verildi .
HUKUKA AYKIRI DEĞİLTarafların delil ve savunmalarını alan Daire kararını verdi .
Daha önce davaya ilişkin tedbir kararı veren Daire , aynı konuya ilişkin Danıştay İdari Dava Daireleri Kurulu’nun bozma kararı verdiğine işaret ederek , “Hesap işletim ücretinin alınmasında hukuka aykırılık görülmemiştir” yönünde karar verdi .
YILDA 10 MİLYARKararın , milyonlarca tüketiciyi zarara uğratacak yönde olduğuna işaret eden Tüketici Başvuru Merkezi Başkanı Aydın Ağaoğlu , “Bankaların , yalnızca hesap işletim ücreti adı altında yılda aldıkları para 10 milyar liraya yakın” diye konuştu .

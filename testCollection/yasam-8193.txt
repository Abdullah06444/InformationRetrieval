Star TV'nin yeni dizisi , Seni Çok Bekledim yakında seyircisi ile buluşacak .
Dizide Sibel karakterini canlandıracak olan Nihan Büyükağaç ; " Sibel küllerinden yeniden doğacak , mücadeleci bir kadın izleyeceğiz " dedi .
Başrollerini Özcan Deniz ve İrem Helvacıoğlu’nun paylaştığı , yönetmenliğini Şahin Altuğ’un üstlendiği Seni Çok Bekledim , hikayesi ve zengin oyuncu kadrosuyla herkesin beğenisini toplayacak .
Dizide Sibel karakterini canlandıracak olan başarılı oyuncu Nihan Büyükağaç , sette büyük bir uyum yakaladıklarını söyleyerek ; " Sete , severek ve isteyerek gitmek önemli . Ekiple birbirimizi çok sevdik . Uzun süredir birlikte çalışıyormuş gibiyiz " dedi .
KÜLLERİNDEN DOĞACAK BİR KADINDiziden ve canlandıracağı karakterden bahseden Büyükağaç ; " Yaşadığımız bütün denk gelişlerin bir sebebi var . Kararlarımızın , tercihlerimizin … Senaryoda beni en çok etkileyen Sibel’in yıllardır aradığı oğlu için yaşadıkları oldu . Sibel , çok zor bir hayat yaşamış , çok ezilmiş , yanlış kararlar vermiş fakat asıl mücadelesi yeni başlıyor . Küllerinden doğacak bir kadın izleyeceğiz " dedi .
GÜÇLÜ OYUNCU KADROSUSkala Yapım ve Dnz Film’in ortak yapımcılığını üstlendiği dizinin yönetmenliğini Şahin Altuğ yapıyor .
Gerçek bir hayat hikayesini konu alan ‘Seni Çok Bekledim’in başrollerinde , Özcan Deniz ve İrem Helvacıoğlu yer alırken , oyuncu kadrosunda ise ; Mustafa Uğurlu , Yıldız Kültür , Caner Şahin , İlhan Şen , Lila Gürmen , Ali İpin , Durul Bazan , Türkü Turan , Hakan Ummak , Sibel Şişman , Gürkan Güzeyhuz , Şehsuvar Aktaş , Mehmet Ulay , Selen Domaç , Nihan Büyükağaç , Damla Makar gibi başarılı isimler yer alıyor .
Sürükleyici hikayesi ve zengin oyuncu kadrosuyla Seni Çok Bekledim yakında Star’da .
Seni Çok Bekledim'den ilk tanıtım

Yunan basını , Akdeniz'de hidrokarbon ihalesine çıkan Mısır'ın \ " Türkiye ile anlaşmaya açık kapı bıraktığını\ " yazdı .
Mısır'ın , Doğu Akdeniz'de Türkiye'nin Birleşmiş Milletler'e ( BM ) bildirdiği kıta sahanlığı sınırlarını dikkate alarak hidrokarbon arama ihalesine çıktığını duyurması , Yunan basınında yer buldu .
Atina'da yayımlanan Yunan Kathimerini gazetesi , ihale duyurusunu \ " Kahire'den Ankara'ya açık kapı\ " başlığıyla haberleştirdi .
Haberde , Kahire hükümetince yayımlanan ihale haritasında , batıdaki bölgelerin Yunanistan ve Mısır arasında imzalanan MEB anlaşmasına göre belirlendiği , 28. meridyenin doğusunda yer alan bir parselin ise Türkiye'nin , Türkiye - Libya anlaşmasını imzalamasından birkaç gün önce BM'ye bildirdiği Türk kıta sahanlığının güney sınırlarında son bulduğu belirtildi .
Kathimerini , Mısır hükümetinin , diğer bölgelerin yanı sıra Akdeniz'de hidrokarbonların değerlendirilmesine yönelik söz konusu duyurusunun , bölgesel aktörlerin Kıbrıs sorununun sürüncemede bulunmasından kaynaklanan karışıklıktan uzak durma çabalarının göstergesi olduğunu yazdı .
Haberde , \ " Mısır'ın bu tercihi , Mısır - Türkiye ilişkilerinin iyileştiği yönünde bir unsur olarak değerlendirilmese de , Kahire'nin gelecekteki görüşmeler için kapıları açık tutmaya yönelik bilinçli bir tercihidir . \ " ifadesine yer verildi .
Yunan The İndicator haber portalı da konuya ilişkin , \ " Mısır Doğu Akdeniz'de Türkiye ile anlaşıyor\ " başlığını attı .
Portal , Mısır'ın , gelecekte Yunan çıkarlarına zarar verecek şekilde deniz bölgelerinin sınırlandırılması konusunda Türkiye ile anlaşmaya vardığına dair , Atina'nın diplomatik servislerine bilgiler geldiğini yazdı .
Mısır'ın Akdeniz'de , Süveyş Körfezi'nde ve çöl bölgesinde , 24 parsel için ihale duyurusunda bulunduğu aktarılan haberde , \ " Ancak sorun şu ki Akdeniz'deki parsellerden biri , ana hatları Yunanistan ile düzenlendiği şekliyle değil , Türkiye ile düzenlendiği gibi belirleniyor . \ " denildi .

ABD’de Youtube kanalı için ‘şaka amaçlı soygun’ videosu çekmek isteyen Timothy Wilks , soygunu gerçek sanan başka bir genç tarafından vurularak öldürüldü .
Olayla ilgili kimsenin suçlanmadığı ve soruşturmanın devam ettiği ifade edildi .
Yerel medyada yer alan haberlere göre , ülkenin Tennessee eyaletindeki Nashville şehrinde YouTube kanalı için ‘şaka amaçlı soygun’ videosu çekmek isteyen 20 yaşındaki Timothy Wilks , soygunu gerçek sanan 23 yaşındaki David Starnes Jr. tarafından vurularak öldürüldü . Wilks’in , video çekmek için gittikleri bir iş yerinin araç parkında vurularak öldürüldüğü ve Starnes’in , ihbar üzerine yerel saat ile 21:30 civarı olay yerine gelen polis ekiplerine Wilks’i vurduğunu kabul ettiği belirtildi .
İddiaya göre , Wilks ve bir arkadaşı YouTube kanalı için ‘şaka soygunu’ videosu çekmek için Starnes’in de aralarında bulunduğu bir gruba ellerinde kasap bıçaklarıyla yaklaştı .
Starnes’in ise polise , soygunun ‘şaka’ olduğunun farkında olmadığını ve Wilks’i kendisini ve yanındakileri korumak için vurduğunu söylediği belirtildi .
GÜNDEM : UZMANLAR MUTASYONLU VİRÜSE KARŞI UYARIYOR : İL BAZLI YENİ KISITLAMALAR OLABİLİR

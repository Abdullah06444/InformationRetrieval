National Geographic , 25 Litre adlı belgeseli ile gelecekte tüm dünyayı etkisi altına alacağı öngörülen su kıtlığına dikkat çekmeyi ve bu küresel sorunun ülkemize olası etkilerini gözler önüne sermeyi hedefliyor .
2040 yılına gönderme yapan bir kurgusal senaryo ile su konusunda tasarruf bilincinin yerleşmemesi halinde yaşanması muhtemel zorluklar hakkında izleyiciye bilgi veren belgesel , Gökhan Özoğuz’un uzmanlarla ve Özge Özpirinçci ile yaptığı görüşmelerle de farklı bakış açılarını ekrana taşıyor .
Su yeryüzünde yaşayan her bir canlı için hayatın kaynağı .
Ancak bugün dünyada 700 milyon insan su kıtlığı çekiyor .
Bilimsel çalışmalar önümüzdeki 20 yıl içerisinde bu durumun aralarında İstanbul gibi büyük metropoller başta olmak üzere dünyanın pek çok ülkesine yayılarak milyarlarca insanı etkileyecek bir boyuta ulaşabileceğini gösteriyor .
National Geographic , Finish işbirliğiyle hazırladığı yeni belgeseli 25 Litre ile Türkiye’deki su tüketim alışkanlıklarına yakından bakıyor .
Su tüketiminin mevcut oranlarda devam etmesi halinde 2040 yılında Türkiye’nin de su fakiri bir ülkeye dönüşebileceğini ortaya koyan belgesel , günlük su tüketim alışkanlıklarında yapılacak değişikliklerin ne denli büyük bir etkisi olabileceğine odaklanıyor .
Belgesel ve senaryolu anlatımı bir araya getiren yapım , son birkaç yıldır kuraklıkla mücadele eden Cape Town’daki su kıtlığına karşı önlem olarak yerel yönetim tarafından planlanan ve kişi başı su tüketiminin günde 25 litre ile sınırlanacağı " Sıfır Günü " uygulamasından esinlenerek kurgusal bir anlatımla bu sınırlamayı 2040 Türkiye’sine uyarlıyor .
2040 yılını resmeden senaryolu bölümlerde , günlük su tüketiminin kişi başı 25 litre ile sınırlandığı İstanbul’da yaşayan genç bir doktorun ve çevresindekilerin bu durum ile değişen hayat hikayeleri ekrana geliyor .
Belgeselin anlatıcılığını üstlenen Gökhan Özoğuz ise bilim insanlarından tarihçilere kadar birçok uzmanla görüşüyor ; bilim dünyasının öngördüğü su kıtlığı sorununun kaynağının yanı sıra hem bireylere , hem de kuruluşlara çözüm için düşen sorumlulukları anlamaya çalışıyor .
Süreçte Özge Özpirinçci de Özoğuz’a katılıyor .
Özoğuz ve Özprinçci su tüketimi konusunda bilincin artırılmasının ve bugün itibarı ile değiştirilebilecek bireysel yaşam alışkanlıklarının gelecekteki olası senaryoları olumlu nasıl değiştireceğine dikkat çekmeye çalışıyor .
Yapım Nisan ayında National Geographic ekranlarında izleyici ile buluşacak .

Ülke puanı klasmanında 13. sıraya gerileyen ve Demir Grup Sivasspor'un da elenmesiyle Avrupa kupalarında bu sezonu noktalayan Türkiye , 2022-2023 sezonunda Şampiyonlar Ligi’ne direkt takım gönderemeyecek .
Süper Lig’de 2021-22 sezonunu şampiyonlukla noktalayacak takım , Devler Ligi'ne katılabilmek için en az bir ön eleme turu oynayacak .
Grup maçları sonunda tüm takımları elenen Türkiye , sezonu 30,1 puanla tamamladı ve an itibarıyla ülke puanı klasmanında 13. sırada yer alıyor .
Türkiye’nin bir basamak üstünde 31,7 puanlı Ukrayna yer alırken , 11. sırada ise 32,125 puanla İskoçya var .
Klasmanda 10. sıradaki Avusturya’nın 35,825 puanı bulunuyor .
Statü gereği klasmandaki ilk 10 ülke , Şampiyonlar Ligi’ne doğrudan takım gönderme hakkına sahip .
Ayrıca Şampiyonlar Ligi’nde kupayı müzesine götüren ekip , kendi liginde de Devler Ligi vizesi alırsa , klasmanda 11. ülkenin şampiyonu da bu dev turnuvaya eleme oynamadan katılım hakkı elde ediyor .
SÜPER LİG’DE BU SEZON ŞAMPİYON OLACAK TAKIMIN AKIBETİ SEZON SONUNDA BELLİ OLACAKTürkiye , geçtiğimiz sezonu 11. sırada tamamladı ve Süper Lig şampiyonunun durumu , Devler Ligi şampiyonunun performansına göre belli olacak .
Bu sezon Şampiyonlar Ligi’nde mutlu sona ulaşacak takım , kendi yerel liginde de Devler Ligi bileti alırsa Süper Lig şampiyonu ( 2020-21 ) direkt gruplarda mücadele etme hakkı kazanacak .
Aksi takdirde Süper Lig’de bu sezon şampiyon olacak takım eleme oynamak zorunda kalacak .

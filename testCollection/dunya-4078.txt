ABD başkanlığına seçilen Joe Biden , ABD Senatosu'nu hangi partinin kontrol edeceğini belirleyecek kritik önemdeki Georgia seçimleri öncesi eyalet halkından oy istedi .
ABD'de 3 Kasım 2020'de yapılan başkanlık ve Senato seçimlerinde , hiçbir adayın yüzde 50'yi geçememesi nedeniyle ikinci tura kalan Georgia seçimleri , 5 Ocak'ta yapılacak .
Seçimlerden bir gün önce Georgia'da miting yapan Biden , eyalet halkından Demokrat adaylar Jon Ossoff ve Raphael Warnock'a oy vermelerini istedi .
Tüm ülkenin Georgia seçimlerini beklediğini belirten Biden , sadece bir eyaletin gelecek 4 yılı değil bir neslin gidişatını da belirleyeceğini ifade etti .
Biden , yeni tip corona virüs ( Covid - 19 ) salgınına karşı 2 bin dolarlık nakit yardımının da Demokrat adayların kazanması durumunda Senato'da Cumhuriyetçilerin engeline takılmayacağını söyledi .
Demokrat adaylar Jon Ossoff ve Raphael Warnock'a karşı Cumhuriyetçi Parti'den David Perdue ve Kelly Loeffler yarışıyor .
Senato'da 6 yıllık görev süresi dolan Perdue , 3 Kasım'daki seçimlerde oyların yüzde 49,7'sini aldı ve ikinci dönemi kıl payı kaçırdı .
Perdue'nun rakibi Demokrat Jon Ossoff'un oy oranı ise yüzde 47,9'da kalmıştı .
Georgia'daki diğer koltuk için ise Demokrat Warnock ilk turda oyların yüzde 32,9'unu almış , Loeffler ise yüzde 25,9'da kalmıştı .
KONGREDEKİ DENGEYİ GEORGİA BELİRLEYECEKÖte yandan 3 Kasım'daki seçimlerde netleşen eyaletlerde koltuk dağılımı 100 sandalyeli Senato'da , 50 Cumhuriyetçi'ye karşı 48 Demokrat dengesinde kaldı .
Georgia'daki seçimlerde bir koltuğu bile almaları durumunda Cumhuriyetçiler , Senato'daki çoğunluğunu korumuş olacak .
Senato'yu Cumhuriyetçilerin kontrol etmesi Demokrat Başkan Joe Biden'ın politikalarını hayata geçirmesini zorlaştıracak .
İkinci senaryoda ise Georgia'daki iki koltuğu da kazanmaları durumunda Demokratlarda dengeyi Başkan Yardımcısı Demokrat Kamala Harris bozacak .
Senato Başkanlığı sıfatı da bulunacak Harris , Demokratların çoğunluğu bulmalarını sağlayacak .
Senatonun kontrolünün Demokratlara geçmesi durumunda , Demokratlar hem Temsilciler Meclisi'ni hem Senato'yu hem de Beyaz Saray'ı ellerine alarak birbiriyle daha uyumlu bir süreç yürütebilmeyi hedefliyor .
Öte yandan ABD Başkanı Donald Trump da Cumhuriyetçi adaylara destek için Georgia'da miting düzenledi .

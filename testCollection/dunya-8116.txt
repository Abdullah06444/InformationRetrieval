Almanya’da işverenler bugünden itibaren çalışanlarına ofise gelmeden işlerini evden yapabilmelerine imkan sunacak .
Çalışma Bakanı Hubertus Heil , yönetmeliklere uymadıkları tespit edilen işletmelerden evden çalışma imkanının neden mümkün olmadığını açıklamasının isteneceğini söyledi .
Yeni düzenlemeye uymayanlara 30 bin euroya kadar ( yaklaşık 270 bin TL ) ceza kesilebilecek .
Alman hükümeti ile eyalet yönetimlerinin corona virüs kısıtlamalarının kapsamını genişletme kararı uyarınca evden çalışmaya ilişkin yönerge bugün yürürlüğe girdi .
Buna göre , bugünden itibaren işverenler herhangi bir teknik engel bulunmaması durumunda personellerine ofise gelmeden evden çalışma ( homeoffice ) imkanı sunmak zorunda olacak .
Almanya'da corona virüs salgınının yayılması üzerine , resmi daireler başta olmak üzere çok sayıda kurum ve şirket , evden çalışmalarının önünde engel bulunmayan personeli için işe gelme yükümlülüğünü kaldırarak , evlerinden çalışmalarına olanak tanımıştı .
Kısıtlamaların kapsamını artırma kararı uyarınca , daha önce hükümetin işverenlere tavsiyesi niteliğinde olan uygulama bundan böyle zorunlu hâle getirilmiş oldu .
Personelinin evden çalışmasının önünde bir engel bulunmamasına rağmen karara uymayan şirket veya işletmelere 30 bin euroya ( yaklaşık 270 bin TL ) varan para cezaları uygulanabilecek . \ " KİM EVDEN ÇALIŞABİLİYORSA , O EVDEN ÇALIŞACAK\ "
Koalisyon ortağı Sosyal Demokrat Parti ( SPD ) Meclis Grup Başkan Vekili Katja Mast , yeni düzenlemenin temel prensibini \ " Kim evden çalışabiliyorsa , o evden çalışacak\ " sözleriyle açıkladı .
Özellikle ofis işlerinin evden yapılması gerektiğini belirten Mast , \ " Özel temaslarımızı büyük ölçüde sınırlandırdık , şimdi sıra profesyonel temaslarda\ " dedi .
Alman basın ajansı dpa'ya konuşan Mast , işletmelerin söz konusu kurallara uyup uymadıklarının sıkı şekilde denetlenmesine gerek olmadığını belirterek , \ " Birçok şey örnek davranışlarla ve birbirini izleyerek düzenlenir . Bu hem iş hem de kişisel yaşam için geçerlidir\ " dedi .
SORUMLU YETKİLİLER DENETLEYECEKİşletmelerin yönetmeliklere uyup uymadıkları eyaletlerin iş sağlığı ve güvenliğinden sorumlu yetkilileri tarafından denetlenecek .
Çalışma Bakanı Hubertus Heil , yönetmeliklere uymadıkları tespit edilen işletmelerden evden çalışma imkanının ( Homeoffice ) neden mümkün olmadığını açıklamasının isteneceğini söyledi .
Bakan geçerli mazereti olmayanların para cezasına çarptırılacağını kaydetti .

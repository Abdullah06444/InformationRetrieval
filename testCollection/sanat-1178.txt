Netflix’in interaktif olarak izleyicinin seçimlerine bağlı bir şekilde ilerleyen yeni filmi Black Mirror : Bandersnatch’in bilmediğiniz bir sonu olabilir .
Netflix'in dünyaca ünlü olan ve heyecanla beklenen Black Mirror dizisine alternatif olarak bir film gösterime sunuldu .
Black Mirror : Bandersnatch isimli bu film interaktif olarak izleyicinin seçimlerine bağlı bir şekilde ilerliyor ve tüm kararların neden olduğu sonuçlar görülmek istenirse toplamda 5 saat 12 dakikada bitirilebilir .
İddiaya göre Black Mirror : Bandersnatch'in bir bonus sahnesi bulunuyor .
Beyazperde’nin haberine göre Black Mirror : Bandersnatch'in tüm alternatif sonlarını merak eden bazı izleyiciler , her ne kadar bazı sahneleri tekrar tekrar izlemek zorunda kalsalar da keşfetmek istedikleri gizli sahnelerin peşinde koşarken filmin bonus easter egg sahnesini çözmeyi başardıklarını duyurdu .
Jenerik sonrası bir sahne bulduklarını açıklayan dikkatli izleyiciler , çoğu kişinin bu sahneyi yalnızca tesadüfen keşfettiğini ifade ettiler .
SAHNENİN SIRRIHayranların bulduğu gizli jenerik sonrası sahnede Stefan , Bandersnatch'in başında Tuckersoft'a giderken bindiği otobüse yeniden dönüyor .
Ama bu kez otobüsteyken kaset dinlemek yerine , bitirmiş olduğu Bandersnatch isimli kaseti yerinden çıkarıyor .
Bu sahnenin sonunda ise kasette oldukça rahatsız edici şeyler çalıyor .
Kimsenin anlam veremediği bu sahnenin sırrı ise daha sonra ortaya çıkıyor .
Ses , ZX Spectrum isimli Stefan'ın oyununu yaptığı bilgisayarın sesinden ibaret .
Daha da ileri gidilmesi gerekirse , bu ses bir datayı ifade ediyor .
Bu datanın anlamı ise sesin bir QR kodu vermesi . QR kodu , sizi doğrudan Tuckersoft'un web sitesindeki bir sayfaya yönlendiriyor .
Sitede ise şirketin geliştirdiği oyunları ve Bandersnatch'i görüyoruz .
Ama asıl ilgi çeken kısım Nohzdyve oyunu .
Yalnızca ZX Spectrum bilgisayarı ile oynanan bu oyunu indirip çeşitli uygulamalar yardımıyla oynayabiliyorsunuz .
Burada da büyük bir promosyonal reklam olduğunu keşfediyorsunuz .
Yönetmen koltuğunda David Slade'in oturduğu Black Mirror : Bandersnatch'i henüz izlemeyenler için filmin konusu şöyle : Genç bir programcının maceralarını konu edinen filmde genç adam , kapsamlı bir fantastik romanı video oyunu haline getirir .
Ancak romandan dönüştürdüğü bu oyun , onun hayatının alt üst olmasına neden olur .
Genç adam bir süre sonra gerçeklik ve sanal dünyayı sorgulamaya başlar .
Büyük bir kargaşaya yol açan adam , çok geçmeden kendisini zorlu bir mücadele içerisinde bulur .
BLACK MIRROR : BANDERSNATCH FRAGMANI

ABD Başkanı Joe Biden , İklim Zirvesi daveti için Cumhurbaşkanı Recep Tayyip Erdoğan'a bir mektup gönderdi .
Biden salgından etkilenen Türk vatandaşlarının acısını paylaştığını dile getirdi .
ABD Başkanı Joe Biden 22-23 Nisan'da online olarak düzenlenecek İklim Zirvesi'ne davet için Cumhurbaşkanı Recep Tayyip Erdoğan'a bir mektup yolladı .
Edinilen bilgiye göre " Sayın Cumhurbaşkanı " hitabıyla başlayan mektupta , Biden " Size ve Türkiye Cumhuriyeti halkına en iyi dileklerimi iletiyorum . " ifadelerini kullandı .
Biden , Covid - 19 salgınından etkilenen Türk vatandaşlarının , ailelerinin ve tüm halkının acısını paylaştığını dile getirdi .
Covid - 19 salgınına karşı ortak mücadeleyi sürdürürken iklim değişikliği tehdidini gözden kaçırmamak gerektiğini belirten Biden , Cumhurbaşkanı Erdoğan’ı 22-23 Nisan’da çevrimiçi gerçekleştirilecek iklim temalı Liderler Zirvesine davet etti .
Biden , zirvenin , iklim krizine karşı ortak çabalar konusunda dünyanın en büyük ekonomilerinin liderlerini ve diğer küresel paydaşları bir araya getireceğini belirtti .
BEYAZ SARAY'DAN İKLİM ZİRVESİ AÇIKLAMASIBeyaz Saray'dan yapılan yazılı açıklamada , \ " Başkan Biden , 22-23 Nisan'da ev sahipliği yapacağı ve çevrim içi düzenlenecek Liderler İklim Zirvesine 40 dünya liderini davet etti . \ " ifadesine yer verildi .
Söz konusu zirvenin kamuya açık şekilde canlı yayınlanacağına işaret edilen açıklamada , Biden'ın göreve geldiği ilk gün , Donald Trump'ın ayrıldığı Paris İklim Anlaşmasına geri döndüğü anımsatıldı .
Açıklamada , liderler zirvesinde , iklim değişikliği ile daha güçlü bir mücadelenin aciliyetinin ve ekonomik yararlarının altının çizileceği aktarılırken , \ " Glasgow'da , kasım ayında toplanacak Birleşmiş Milletler İklim Değişikliği Konferansı öncesi , bu zirve önemli bir kilometre taşı olacaktır . \ " değerlendirmesine yer verildi .
Biden'ın davet ettiği 40 dünya lideri listesinde , Türkiye Cumhurbaşkanı Recep Tayyip Erdoğan'ın yanı sıra , Kanada Başbakanı Justin Trudeau , Çin Devlet Bakanı Şi Cinping , Avrupa Birliği Konseyi Başkanı Charles Michel , Fransa Cumhurbaşkanı Emmanuel Macron , Almanya Başbakanı Angela Merkel , Rusya Devlet Başkanı Vladimir Putin , İngiltere Başbakanı Boris Johnson gibi isimler yer aldı .

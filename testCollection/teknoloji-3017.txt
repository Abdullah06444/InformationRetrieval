Sizin adınıza istediğiniz kişilerden helallik isteyen ' HelalApp ' isimli mobil uygulama kullanıma girdi .
Akıllı telefonlarınız ile helallik istemek artık mümkün .
Hakkını Helal Et – HelalApp isimli uygulama hakkını helal etmesini istediğiniz kişilerden sizin yerinize helallik istiyor .
Uygulamanın açıklama bölümünde şu ifadeler yer alıyor : \ " Helallik almak hiç bu kadar kolay ve hızlı olmamıştı . Helallik almak istediğin kişileri seç , mesajını yaz , helallik isteğini ister rehberindeki kişilere , ister tüm dünyaya gönder . Bir kusurumuz olduysa da şimdiden hakkını helal et ! : ) \ " HELALAPP NASIL KULLANILIR ? Uygulama üzerinden profilinizi oluşturduktan sonra rehberinizden hakkını helal etmesini istediğiniz kişi ya da kişileri seçiyorsunuz . Bu işlemin ardından uygulama sizin adınıza bu kişilere SMS gönderiyor . Uygulama rehberinizde kayıtlı olmayan kişilere ulaşamıyor . SMS gönderilen kişi , mobil uygulama vasıtasıyla hakkını helal edip etmediği bilgisini sizinle paylaşabiliyor . Apple'ın uygulama mağazası App Store'da ve Google'ın mağazası Play Store'da yer alan uygulama hem iOS hem de Android akıllı cihazlarda kullanılabiliyor .

Yerli yatırımcının Borsa İstanbul'a ilgisi yatırımcı sayısında yeni rekorları beraberinde getirirken , ağustos sonu itibarıyla yerli yatırımcı sayısı 1 milyon 676 bin 196 ile tüm zamanların zirvesini gördü .
Yerli yatırımcının Borsa İstanbul'a ilgisi yatırımcı sayısında yeni rekorları beraberinde getirirken , ağustos sonu itibarıyla yerli yatırımcı sayısı 1 milyon 676 bin 196 ile tüm zamanların zirvesini gördü .
Türkiye'de sermaye piyasalarına ilgi her geçen gün artıyor .
Borsa İstanbul'daki Hisse Senedi Piyasası da son dönemdeki performansıyla yatırımcısına kazandırmaya devam ediyor .
Özellikle son dönemdeki halka arzlar yeni yatırımcıları Borsa İstanbul'a çeken önemli unsurlardan biri olarak öne çıkarken , ağustosta halka arzı yapılan Fade Gıda'ya 12 , Dinamik Isı Makine Yalıtım'a ise 27 kat talep talep geldi .
Analistler , son dönemde düşen faiz oranlarının yatırımcıları getiri arayışına yönlendirdiğini , gelişen teknolojiyle birlikte aracı kurum ve bankaların mobil uygulamalarından kolayca işlem yapılmasının da yatırımcıları pay piyasasına çeken önemli faktörlerden olduğunu söyledi .
YERLİ YATIRIMCI SAYISI REKOR KIRMAYA DEVAM EDİYORMerkezi Kayıt Kuruluşu'nun ( MKK ) ağustos verilerinden derlenen bilgilere göre , ağustosta 76 bin 398 artan yerli gerçek yatırımcı sayısı 1 milyon 676 bin 196'ya ulaşarak rekor tazelerken , yılbaşından bu yana Borsa İstanbul'daki yerli yatırımcı sayısı 488 bin 138 yükseldi .
Bu da yaklaşık yüzde 41'lik artışa işaret etti .
Ağustostaki artışla birlikte Borsa İstanbul'daki yerli yatırımcı sayısı üst üste 13 aydır artarken , bu dönemde aylık bazda ortalama 40 bin 500 yatırımcı Borsa İstanbul'la tanıştı .
MKK verilerine göre , nisanda 88 bin 992 artan yerli yatırımcı sayısı , aylık bazda tüm zamanların en çok arttığı dönem oldu .
Borsa İstanbul'da yatırım yapan yabancı kurumsal yatırımcı sayısı ise son dönemde düşüş eğilimi gösterirken , ağustosta 43 azalarak 1.277'ye geriledi .
Bununla birlikte yabancı gerçek yatırımcı sayısı ise son 9 aydır artıyor .
Söz konusu dönemde aylık ortalama 203 kişi yatırımlarını değerlendirmek için Borsa İstanbul'u tercih etti .
EN ÇOK KÜÇÜK YATIRIMCININ PORTFÖYÜ ARTTIMKK verilerine göre , ağustosta Borsa İstanbul'da yatırım yapanların toplam portföy değeri yüzde 7,4 azalışla 558 milyar 768 milyon liraya gerilerken , aynı dönemde yatırımcı sayısı 76 bin 619 artarak 1 milyon 693 bin 714'e yükseldi .
Yerli yatırımcıların portföy değeri ağustosta yüzde 0,5 düşüşle 272 milyar 277 milyona düşerken , bu dönemdeki yatırımcı sayısı 1 milyon 682 bin 511 oldu .
Yatırımcı sayısı 144 artan yabancı yatırımcının portföy değeri ise yüzde 13,1 azalışla 286 milyar 491 milyon liraya indi .
MKK verileri portföy dilimi bazında incelendiğinde , gerçek kişiler arasında ağustosta portföy değeri en çok artan grup yüzde 7,9 ile 10 bin lira ve altı portföye sahip bulunanlar oldu .
Yatırımcısı sayısı 495 binden 522 bine çıkan 10 ila 100 bin liralık portföy dilimindeki yüzde 5,5'lik değişim , bu alandaki en yüksek artışa işaret etti .
Yılbaşından bu yana 100 bin ila 1 milyon lira portföy dilimindeki yatırımcı diliminin portföy değeri yüzde 92 , yatırımcı sayısı ise yüzde 93 arttı ve en iyi performans gösteren grup oldu .
HER YAŞTAN YATIRIM ALMAYA DEVAM EDİYORAğustosta 75 ve üstü yaş grubu hariç bütün yaş gruplarında yerli yatırımcı sayısı artarken , en yüksek artış 15 bin 773 kişi ile 30-34 yaş grubunda yaşandı .
Portföy değerini en çok artıran yaş grubu 1 milyar 38 milyon lirayla 40-44 olurken , bu yaş grubu , 21 milyar 656 milyon lirayla en yüksek portföy değeri ve 227 bin 852 yatırımcıyla zirvede bulunuyor .
Yılbaşından bu yana bütün yaş gruplarında yatırımcı sayısı yükseldi .
Söz konusu dönemde en yüksek artış 98 bin 327 kişiyle 30-34 grubunda yaşanırken , bu yaş grubunu 88 bin 183 kişiyle 25-29 yaş grubu takip etti .
Ocak - ağustos döneminde portföy değerini en çok artıran grup ise yüzde 176 ile 25-29 olurken , bu yaş grubunun portföy değeri 8 ayda 1 milyar 719 milyon liradan 4 milyar 753 milyon liraya yükseldi .
VİDEO : BORSA YATIRIMCISI BU DÖNEMDE NELERE DİKKAT ETMELİ ?

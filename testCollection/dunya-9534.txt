İskoçya , kadın hijyen ürünlerinin ücretsiz olarak sağlanmasını teklif eden yasayı kabul etti .
Böylece İskoçya regl ürünlerini kadınlara ücretsiz olarak sunan ilk ülke oldu .
Dünya genelinde kadınların talebi İskoçya'da karşılık buldu .
İskoçya parlamentosu kadınlara ücretsiz hijyen ürünlerinin verilmesini öneren yasayı kabul etti .
Böylece yetkililerin görevleri arasına regl döneminde hijyen ihtiyacı karşılamak da girdi .
Tasarıyı 2016 yılından beri regl yoksulluğunu sonlandırmak için çalışamalar düzenleyen İşçi Partisi Milletvekili Monica Lennon sunmuştu .
Lennon , tasarının corona virüs zamanında daha da önemli hale geldiğini belirtti .
Monica Lennon , pratik ve ilerici olarak nitelendirdiği karara ilişkin , \ " Menstrual dönemler pandemi döneminde durmuyor . Tampon , ped ve yeniden kullanılabilir ürünlere erişim hiç olmadığı kadar önemli\ " dedi .
REGL YOKSULLUĞU NEDİR ?
BBC'de yer alan bilgilere göre ortalama beş gün süren bir menstrual dönemde kişi başı hijyen harcamaları 8 sterline ( 85 lira ) çıkabiliyor .
Toplumdaki bütün bireyler bunu karşılayacak gelire sahip olmayabilir .
Regl yoksulluğu , ihtiyaç duyulan hijyen ürünlerine maddi sebeplerden dolayı ulaşamamaya ya da ulaşmakta zorluk çekilmesi durumunda kullanılan bir tanım .
İskoçya'da Young Scot tarafından yapılan bir çalışmaya göre çoğunluğu kız çocuklarından ve genç kadınlardan oluşan 2 binden fazla insan regl hijyen ürünlerine ulaşmakta maddi sorunlar yaşıyor .
İngiltere genelinde ise kız çocuklarının yaklaşık yüzde 10'u bu ürünleri alamıyor , yüzde 15'i ise satın alırken maddi zorluklar yaşarken 19'u daha ucuz ve uygun olmayan ürünlere yönelmek zorunda kalıyor .
Ayrıca bu tasarıyla kız çocuklarının regl ürünü alırken yaşadıkları utancın da önüne geçileceği ifade ediliyor .
Yine İngiltere'de yapılan araştırmalara göre yaşları 14 ve 21 arasında değişen genç kadınlar ve kız çocukların yüzde 71'i regl ürünleri alırken utandıklarını belirtiyor .
İskoçya'da kabul edilen tasarıyla bu ürünlere ihtiyaç duyan herkes , onları ücretsiz edinebilecek .
İki yıl içinde yasalaşması beklenen tasarıda ürünlerin nasıl dağıtılacağına ilişkin yöntem araştırmasının da devam ettiği belirtildi .
İskoçya daha önca eğitim kurumlarında hijyen ürünlerini ücretsiz dağıtan ilk ülke olmuştu .
TÜRKİYE'DE DURUM NE ?
Konuşmamız Gerek platformu dezavantajlı bölgelerdeki kadınların menstrual ürünlere erişebilmeleri ve regl konusundaki tabunun yıkılması için çalışmalar yürütüyor , regl yoksulluğu ve adil vergilendirme konusunda hak savunuculuğu yapıyor .
Anadolu Ajansı'nın haberine göre platform insan hakları avukatı İlayda Eskitaşçıoğlu tarafından 2016 yılında kuruldu .
Eskitaşçıoğlu ve akademisyen olan ortağı Bahar Aldanmaz , köy okullarına giden genç kızlar , mevsimlik tarım işçileri ve mülteci kadınlarla cinsel sağlık , regl olma ve hijyen konularında eğitimler düzenliyor .
Eğitimlerin yanı sıra genç kızlar ve kadınlara menstrual ürünleri temin eden ' Konuşmamız Gerek ' platformu bugüne kadar İstanbul , Ankara , Adana ve Sivas’ta 7 saha çalışması gerçekleştirerek 8 binden fazla genç kız ve kadına ulaştı .
Dezavantajlı bölgelerdeki genç kız ve kadınların menstrual ürünlere erişimde sorun yaşadıklarını , ped veya tampon yerine kumaş parçaları ve gazete gibi sağlıksız ürünler kullandıklarını gören Konuşmamız Gerek platformu , regl yoksulluğunun çözümü için hijyenik ürünlerin vergi diliminin lüks ürünler kategorisinden çıkarılması için mücadele veriyor .

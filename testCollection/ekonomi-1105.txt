Elektrik tarifelerinde tüm tüketici grupları için vergi ve fonlar dahil olmak üzere yaklaşık yüzde 6 zam yapıldı . Doğalgazda ocak ayında geçerli olacak fiyat tarifelerinde konut , ticarethane , sanayi ve elektrik üretim santralleri abone gruplarında yüzde 1 zam yapıldı .
Enerji Piyasası Düzenleme Kurumunun ( EPDK ) konuya ilişkin kurul kararı Resmi Gazete'nin mükerrer sayısında yayımlandı .
Resmi Gazete'deki tarife tablolarından yapılan hesaplamaya göre , elektrik tarifelerinde mesken , sanayi ve ticarethane abone grupları için vergi ve fonlar dahil ortalama yüzde 6 artışa gidildi .
Söz konusu oran , tarife gruplarına göre ufak çaplı değişiklikler gösterebiliyor .
DOĞALGAZ FİYATLARINA YÜZDE 1 ZAM YAPILDIBoru Hatları ile Petrol Taşıma AŞ'nin ( BOTAŞ ) internet sitesinde , ocak ayına ilişkin tarife tablosu yayımlandı .
Buna göre , BOTAŞ'ın konut tüketicileri için gaz dağıtım şirketlerine uyguladığı satış fiyatı , aralıkta geçerli olan tarifeye göre yüzde 1 artışla 10 metreküp doğal gaz için 1264 lira , ticarethane , sanayi ve elektrik üretim santralleri için ise 1414 lira olarak belirlendi .
Doğalgazda fiyat tarifeleri aylık olarak hesaplanıyor .

Bartın'da Kumluca beldesinin bazı köylerinde görülen mutasyonlu corona virüs vakalarındaki artış nedeniyle 2 ilkokul , 2 ortaokul ve 1 lisede eğitim - öğretimin 14 gün gecikmeli başlayacağı duyuruldu .
Orta riskli iller kategorisinde yer alan Bartın'daki okullarda yüz yüze eğitim kademeli olarak 2 Mart tarihinden itibaren başladı .
Ulus ilçesine bağlı Kumluca beldesinin bazı köylerinde Covid - 19 varyantı vakalarındaki artışlar üzerine Hisar köyü ile bağlı tüm mahalleler , Uluköy ile bağlı tüm mahalleler ve Keloğlu Mahallesi hariç Zafer köyü ile Zafer köyüne bağlı diğer mahallelerde ikinci bir karara kadar tam karantina tedbiri uygulanmasına karar verildi .
Karantina kararı nedeniyle Mehmet Akif Ersoy İlkokulu , Zafer İlkokulu , Kumluca İmam Hatip Ortaokulu , Kumluca Atatürk Yatılı Bölge Ortaokulu , Şehit Sinan Oruç Çok Programlı Anadolu Lisesi'nde yüz yüze eğitimin 14 gün gecikmeli başlayacağı duyuruldu .
Bartın Valiliği İl Umumi Hıfzıssıhha Meclisince alınan kararla 2’si ilkokul , 2’si ortaokul ve 1’i lise olmak üzere 5 okulda uzaktan eğitimin devam edeceği , Kumluca beldesinden Bartın il genelindeki tüm örgün ve yaygın eğitim kurumlarında öğrenim gören öğrencilerin de 14 gün süre ile izinli sayılacakları ifade edildi .
VİDEO : RESTORAN VE KAFELER 3,5 AY SONRA AÇILDI

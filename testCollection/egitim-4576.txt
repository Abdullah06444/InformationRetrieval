Milli Eğitim Bakanı Selçuk , \ " 21 Eylül'den itibaren geçecek üç haftanın sonunda diğer kademelerde ve sınıflarda eğitim - öğretime başlama konusunda süreci yeniden değerlendireceğiz . \ " açıklamasında bulundu .
Milli Eğitim Bakanı Ziya Selçuk , \ " 21 Eylül olarak belirlediğimiz başlangıç tarihinde , yüz yüze eğitim öğretime sadece halihazırda zaten açık olan okul öncesi öğrencilerimiz ve okulla duygusal bir bağ kurma ihtiyacında olan birinci sınıf öğrencilerimizle başlayacağız . \ " ifadelerini kullandı .
Selçuk , yaptığı yazılı açıklamada , 21 Eylül Pazartesi günü \ " aşamalı ve seyreltilmiş\ " olarak okullarda yüz yüze eğitim öğretime başlanacağını belirtti .
Salgın sürecinin başından bu yana dünyayı izlediklerini ifade eden Selçuk , Sağlık Bakanlığı ve Bilim Kurulu değerlendirmeleri doğrultusunda ve bilimsel veriler ışığında kararlar aldıklarını vurguladı . \ " KONTROLLÜ VE AŞAMALI BİR BAŞLANGIÇTAN YANAYIZ\ "
Bu kararları en doğru şekilde uygulama yoluna gittiklerine işaret eden Selçuk , şunları kaydetti : \ " Avrupa ülkelerinin tamamına yakınında okullar , tüm kademe ve sınıflarda yüz yüze eğitime başladı . Ancak biz , ülkemizde daha kontrollü ve aşamalı bir başlangıçtan yanayız . Buna göre , 21 Eylül olarak belirlediğimiz başlangıç tarihinde , yüz yüze eğitim öğretime sadece halihazırda zaten açık olan okul öncesi öğrencilerimiz ve okulla duygusal bir bağ kurma ihtiyacında olan birinci sınıf öğrencilerimizle başlayacağız . İlkokul birinci sınıf öğrencilerimiz uyum haftasında 1 gün , daha sonraki haftalarda ise haftada 2 gün olacak şekilde okullarımızda olacak . 21 Eylül'den itibaren geçecek üç haftanın sonunda diğer kademelerde ve sınıflarda eğitim öğretime başlama konusunda süreci yeniden değerlendireceğiz . \ " \ " ÇOCUKLARIMIZIN OKULDA KALIŞ SÜRELERİ KISALTILACAKTIR\ "
Yüz yüze eğitime başlama konusunda veli rızasının önemli olduğunu belirten Selçuk , şu değerlendirmelerde bulundu : \ " Velilerimiz isterlerse öğrenciyi yüz yüze eğitime göndermeme konusunda mazeret beyan edebilirler . Bu durumda öğrencimiz , uzaktan eğitime devam edecek ve devamsız sayılmayacaktır . Bu kademeler de Sağlık Bakanlığı tavsiye kararları doğrultusunda , sınıf mevcudu yüz yüze eğitim için gruplara ayrılarak , azaltılacaktır ve çocuklarımızın okulda kalış süreleri kısaltılacaktır . Eğitim , yüz yüze eğitime ek olarak uzaktan eğitim yolu ile devam edecektir . Böylece hem yüz yüze eğitim hem de uzaktan eğitim imkanları bir arada kullanılarak eğitim öğretime devam edilecektir . Sınıf mevcudunda sağlanan azalma , okul servislerine de aynı oranda yansıyacaktır . Yüz yüze eğitimde temizlik ve hijyen konusunda , Sağlık Bakanlığımızın ve Bilim Kurulunun rehberliğinde her türlü tedbiri alıyoruz . Okul hayatını daha önce tecrübe etmemiş olan birinci sınıf öğrencilerimizi ; seyreltilmiş sınıflarımız , eğitim programımız , sosyal mesafeye riayet ederek oynayacakları temassız oyunlarımız , titizlikle çalışılmış uyum haftası içeriklerimiz ve elbette ki bu süreci omuzlayacak öğretmenlerimizin gayretleriyle karşılayacağız . \ "
Bakan Selçuk , uzaktan eğitimle ilgili EBA Televizyonu ve EBA dijital platformu üzerinde çok yoğun ve sıkıntısız işleyen bir altyapı bulunduğunun altını çizdi .
Uzaktan eğitimde canlı derslere öncelik verdiklerini ve öğrenci ile öğretmene dijital ortamda eş zamanlı ve interaktif ders yapabilme imkanı sağladıklarını belirten Selçuk , 1'inci sınıf öğrencilerine uzaktan eğitimi sevdirebilmek için de oyun tabanlı dijital içerikler hazırladıklarını ifade etti .
Bakan Selçuk , \ " Şu an tek gayemiz , evlatlarımızı sağlıkla okullarıyla buluşturabilmek ve 21 Eylül’de okula başlayacak çocuklarımızı güvenle karşılamak . Öğretmenlerimiz , okullarımız , tüm dikkatimiz ve özverimizle buna hazırız . \ " değerlendirmesinde bulundu .

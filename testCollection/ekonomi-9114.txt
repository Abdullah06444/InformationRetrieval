2013 yılında iki yazılımcı tarafından şaka amaçlı kurulan Dogecoin her geçen gün büyüyerek 10 milyar dolar değere ulaştı .
ABD’li ekonomi gazetesi Wall Street Journal , dünyadaki Dogecoin’lerin yüzde 28’inin bir kişide olduğunu ve değerinin 2,1 milyar dolar olduğunu açıkladı .
Gizemli yatırımcının ya da kuruluşun kim olduğunun belirli olmadığı belirtilen haberde Elon Musk’ın yoğun Dogecoin ilgisinin altı çizilirken bu kişinin Elon Musk olma ihtimalinin yüksek olduğuna dair belirtiler yer aldı .
Kripto para dünyasının her geçen gün popülerleşmesiyle , kripto paralara da ilgi her geçen gün artıyor .
Geçtiğimiz günlerde Tesla ve SpaceX’in kurucusu Elon Musk’ın Twitter hesabından paylaşım yaparak fiyatının yükselmesine neden olduğu Dogecoin'lerin yüzde 28’inin bir kişide olduğu ortaya çıktı .
TOPLAM DEĞERİ 10 MİLYAR DOLARWall Street Journal’ın haberine göre , kayıtlarda bulunan ve dolaşımda olan Dogecoin'lerin yüzde 28’inin bir yatırımcıda olduğu belirtilirken , kişinin ya da kuruluşun açıklanmadığı bildirildi .
Dogecoin'lerin yüzde 28’inin 2,1 milyar dolar değerinde olduğu belirtilirken tedavüldeki kripto paraların güncel değerinin 10 milyar doları aştığı bildirildi .
HAKKINDA SIK SIK PAYLAŞIM YAPIYORWall Street Journal ise haberinde bu ismin Tesla CEO’su Elon Musk olabileceğini söylüyor .
Haberde , Elon Musk’ın Dogecoin ile ilgili sık sık twit attığının altı çizilirken , Clubhouse’da yaptığı sohbette sık sık Dogecoin’den bahsettiği bildirildi .
Musk , aya giden bir roket fotoğrafının ardından “Doge” twiti attı .
Daha sonra da “Dogecoin insanların kripto parasıdır” şeklinde twit atmıştı .
Bunun üzerine kripto para piyasası hareketlenirken kripto para web sitesi Coindesk’te Dogecoin yüzde 67,99 artarak 0,054496 dolara yükselmişti . ‘ASLAN KRAL’ GÖNDERMESİ“Ur welcome” ( Bir şey değil ) başlığıyla bir fotoğraf da paylaşan Musk’un fotoğrafta , kült Aslan Kral filminde maymunun aslanı kaldırdığı sahneye ithafen , Dogecoin’in simgesi olan Shiba Inu köpeğini havaya kaldırdığı görülüyor .
Elon Musk’ın daha önce , \ " Muhtemelen en eğlenceli ve en ironik sonuç , Dogecoin'in gelecek dünyanın para birimi haline gelmesi olacaktır\ " sözüne değinilirken Musk’ın , Dogecoin'in \ " internetin para birimi\ " olmasına yardım edeceğini söylediğinin altı çizildi .
15 Şubat’ta ise Elon Musk , “Büyük Dogecoin sahipleri , madeni paralarının çoğunu satarsa , benim tam desteğimi alacak .
Bana göre Dogecoin’de gerçek sorun çok fazla yığılma olması” demiş , paralarının çoğunu satan şaka tabanlı dijital para birimi Dogecoin’in başlıca sahiplerini desteklediğini ve Dogecoin‘de çok fazla yığılma olduğunu hissettiğini açıklamıştı .
9 AYLIK OĞLUNA DOGECOİN ALDIĞINI AÇIKLAMIŞTIBir başka açıklamasında ise Elon Musk , Kanadalı şarkıcı Claire Elise Boucher ile olan çocuğu X Æ A - Xii için Dogecoin satın aldığını açıklamış , 10 Şubat tarihli gönderisinde \ " bebek HODler ( birikimci ) \ " olarak bahsettiği 9 aylık oğlunun en genç kripto para yatırımcısı olduğunu belirtmişti .
ŞAKA AMAÇLI GELİŞTİRİLDİ2013'te Jackson Palmer ve Billy Markus tarafından şaka amaçlı olarak geliştirilen Dogecoin , simgesi olan Shiba Inu köpeğinin ünlü isimler tarafından paylaşılmasıyla popülaritesini artırmıştı .
9 Şubat'ta Elon Musk ve Snoop Dog , kripto para birimi hakkında twit atmış , Dogecoin anlık olarak yüzde 100’e kadar değer kazanmış , daha sonra gün sonunu yüzde 31 kazançla bitirmişti .

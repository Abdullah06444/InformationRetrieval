Halka arz başvurusu geçtiğimiz hafta onaylanan Işık Plastik , sabit fiyatla talep toplama ve satış yöntemi yoluyla halka arzında 21-22 Ocak 2021 tarihlerinde talep toplama işlemi gerçekleştirilecek .
30 yılı aşkın sektör deneyime sahip Işık Plastik’in halka arzı Sermaye Piyasası Kurulu tarafından onaylandı .
Sabit Fiyatla Talep Toplama ve Satış Yöntemi yoluyla halka arz olacak şirket için 21-22 Ocak 2021 tarihlerinde 10.30-13.00 saatleri arasında iki gün süre ile talep toplanacak .
Işık Plastik paylarının birincil halka arzı , Garanti BBVA Yatırım’ın liderliğinde gerçekleştirilecek .
Kurumun halka arzda talep toplama fiyatı ise 16,10 TL olarak belirlenmiş durumda .
Işık Plastik’in toplam 11.286.293 TL nominal değerli payı halka arz edilecek .
Şirketin arz sonrası halka açıklık oranı yüzde 21,8 olacak .
Halka arz süreci ile ilgili bilgi veren Işık Plastik Yönetim Kurulu Başkan Yardımcısı ve Genel Müdürü Abdullah Çeker , “Hali hazırda 60’a yakın ülkeye ürün ihracatı yapıyoruz .
Son açıklanan bağımsız denetim raporumuzda da belirtildiği üzere 30 Eylül 2020 itibariyle ihracatımızın toplam satışlarımız içindeki payı yüzde 78’dir .
Yurt dışında özellikle ABD’ye yapılan satışlarımız son dönemde önemli derecede arttı .
2017 yılında 1,9 milyon TL olan ABD satışlarımız 2020’nin ilk 9 ayında 70 milyon TL’ye yaklaştı .
Işık Plastik olarak 30 Eylül 2019-30 Eylül 2020 arasındaki 12 aylık dönemde net satış rakamımız 366 milyon TL’ye , faaliyet karımız 104 milyon TL’ye ve net karımız ise 52 milyon TL’ye ulaştı . ” dedi .
GELİR NASIL DEĞERLENDİRİLECEK ?
Halka arzdan elde edilecek fonun kullanımına da değinen Çeker , “Halka arz sonrası elde edeceğimiz geliri ağırlıklı olarak büyümenin finansmanı için kullanmayı planlıyoruz .
Bu kapsamda gelirin yüzde 35 ila 50’sini işletme sermayesi ihtiyacının karşılanması , yüzde 15 ila 30’unu yatırım harcamaları ve kalan yüzde 25 ila 40’ını ise kredi borçlarının geri ödenmesi için kullanacağız” dedi .
YENİ FABRİKA YATIRIMLARIHali hazırda Işık 1 isimli ; 22,689 m2 arsa üzerinde 14,807 m2 kapalı alana sahip fabrikaları ile hizmet sunduklarını anlatan Çeker , devam eden yeni yatırımlarına da dikkat çekti .
Çeker ; “Bu yatırım ile birlikte mevcut 14.807 m2 kapalı alanımızı 11.871 m2 artırarak tesislerimizin toplam kapalı alanını 26.678 m2’ye çıkaracağız .
Devam eden inşaatı Mart sonuna kadar bitirmeyi hedefliyoruz .
Hali hazırda yaklaşık yüzde 75’i tamamlandı .
Üretimin ise Ağustos 2021’de başlamasını planlıyoruz .
Bu tesisimizde yurtiçi pazarda ithal edilen çizilmez levha ve aynalı levha yatırımlarını yaparak yerli üretimi hayata geçireceğiz .
Ayrıca halka arz sonrası Işık 1 fabrikasında buğu tutmayan levha kaplama hattı yatırımı yapmayı planlıyoruz .
Aynalı , çizilmez ve buğu tutmayan levha kaplama hatları için toplam 13,6 milyon TL yatırım yapılacağını öngörüyoruz” dedi .

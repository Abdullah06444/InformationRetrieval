Reuters’ın haberine göre , Almanya Şansölyesi Angela Merkel’in bugün 16 eyalet başbakanıyla görüşmesi sonrasında yeni corona virüs önlemlerini açıklaması bekleniyor .
Görüşme sonrası Angela Merkel’in corona virüs önlemlerini daha da sıkılaştırması beklenirken aynı ev içerisinde yaşayan kişilerin sadece bir kişiyle görüşmesi kuralı getirileceği iddia edildi .
Ayrıca Almanya , corona virüsün çok aktif olduğu yerlerde zorunlu olmadıkça seyahat sınırının 15 kilometre ile sınırlandırıldığını açıkladı .
83 milyonu aşkın nüfusuyla Avrupa’nın en kalabalık ülkesi olan Almanya’da corona virüs nedeniyle hayatını kaybedenlerin sayısı 35 bini aşarken Şansölye Angela Merkel bugün 16 eyalet Başbakanıyla yeni corona virüs önlemlerini görüşüyor .
265 BİN KİŞİ AŞI OLDUDiğer 26 AB ülkesiyle geçtiğimiz hafta aşılama işlemlerine başlayan Almanya’da Robert Koch Enstitüsü , ülkede yaklaşık 265 bin kişinin aşılandığını belirtmişti .
16 Aralık günü bir dizi önlem alarak karantina tedbirleri alan Angela Merkel 16 eyalet Başbakanıyla karantina tedbirlerinin uzatılıp uzatılamayacağını görüşürken Reuters , Şansölyenin açıklayacağı yeni tedbirler hakkında iddiada bulundu .
AYNI EVDEKİ KİŞİLER SADECE BİR KİŞİYLE GÖRÜŞEBİLECEKTedbirlerin ay sonuna kadar uzatılacağı beklenen ülkede Reuters , Almanya’da aynı evde yaşayan kişilerin sadece bir kişiyle görüşmesine izin veren tedbirlerin getirileceğini iddia etti .
Bulaşıcı hastalıklar alanında çalışmalar yürüten Robert Koch Enstitüsünden ( RKI ) yapılan açıklamaya göre , Almanya’da son 24 saatte 11 bin 897 kişiye daha Kovid - 19 tanısı konuldu .
Böylelikle toplam vaka sayısı 1 milyon 787 bin 410’a ulaştı .
Açıklamada , tatil döneminin 3 Ocak'ta sona erdiği ülkede , eyaletlerin sağlık daireleri tarafından iletilen sayıların RKI’ya geç ulaşması nedeniyle gerçek rakamların daha yüksek olabileceği ifade edildi .
Öte yandan , yoğun bakımda covid - 19 kaynaklı 5 bin 678 hastanın tedavisinin sürdüğü , bunlardan 3 bin 181'inin solunum cihazına bağlı olduğu açıklandı .
SEYAHAT KISITLAMASIAlmanya , corona virüsün çok aktif olduğu yerlerde zorunlu olmadıkça seyahat sınırının 15 kilometre ile sınırlandırıldığını açıkladı .
Alman sözcü , yeni kuralın son yedi günde ortalama 100 bin kişi başına 200'den fazla yeni corona virüs vakası kaydeden kasaba ve ilçeler için geçerli olacağını da sözlerine ekledi .
BİLD : 31 OCAK'A KADAR UZATILACAKAlman hükümeti ve 16 eyalet corona virüs salgınının yayılmasını engellemek için tecrit önlemlerini 31 Ocak'a kadar uzatmak üzerinde anlaştı .
Bild gazetesinde yer alan haberde kaynak gösterilmedi .
Almanya'da 16 Aralık'tan beri uygulanan şu anki tecrit önlemlerine göre okullar , çoğu dükkan , restoranlar ve barlar kapalı .

21 Eylül'de corona virüs önlemleriyle yüzyüze eğitim başlayacak .
Cumhurbaşkanı Erdoğan dün kabine toplantısının ardından yaptığı açıklamada , \ " Hem yüz yüze hem de uzaktan eğitimi beraber yürüteceğiz . Ailelerin tercihine göre okul öncesi ve ilkokul birinci sınıf öğrencilerinden başlayarak okulları açıyoruz\ " ifadelerini kullandı .
Peki ikili eğitim modeli hibrit nedir ?
Okullar açılacak mı , eğitim nasıl olacak\ " konusu corona virüsü pandemisiyle birlikte en çok merak edilen konuların başında geliyordu . Temmuz ayında Sağlık Bakanı Fahrettin Koca yaptığı açıklamada , hibrit eğitim modeline dikkat çekmişti . Daha sonra Milli Eğitim Bakanlığı Ziya Selçuk hibrit modelde yüz yüze ve uzaktan eğitimin bir arada verileceğini ifade etti . Matematik , Türkçe ve Fen Bilimleri gibi temel derslerin okullarda yüz yüze verileceğini altını çizerek , Coğrafya , Beden Eğitimi , Tarih ve Hayat Bilgisi gibi derslerin uzaktan eğitim ile verileceğini söyledi . Ayrıca Bakan Selçuk , \ "
Haftalık 40 saat olan ders saatleri düşürülecek .
Ders saatlerinin 20 saat olması üzerinde duruluyor\ " dedi . Bakan Selçuk hibrit eğitim modeli kapsamında sınıfların ikiye bölüneceğini açıklayarak , \ "
Bir grup pazartesi , çarşamba , cuma bir diğer grup ise salı , perşembe , cumartesi günleri okula gidecek\ " dedi . YÜZ YÜZE VE UZAKTAN EĞİTİM BİRLİKTECumhurbaşkanı Erdoğan , dün kabine toplantısının ardından yaptığı açıklamada yüz yüze ve uzaktan eğitim birlikte olacak açıklamasında bulundu . Erdoğan , \ "
Yeni dönemde eğitim öğretime salgın şartlarını da dikkate alarak hem yüz yüze eğitimi hem de uzaktan eğitimi birlikte gerçekleştireceğimiz bir sistemle devam edeceğiz .
Buranın altını çiziyorum , ailelerin tercihine göre , okul öncesi ve ilkokul birinci sınıf öğrencilerinden başlayarak okullarımızı eğitim öğretime açıyoruz .
Bu uygulama salgının seyrine göre şehirlerimizde farklılık gösterebilecektir .
Çocuklarımızın eğitim öğretim hayatlarının aksamadan devam etmesi tek gayemizdir . \ " Peki hibrit nedir , hibrit eğitim modeli nedir ? HİBRİT NEDİR ? Hibrit , kelime anlamı olarak ' melez ' anlamına gelmektedir . Aynı zamanda teknolojide ' İki farklı güç kaynağının bir arada bulunması ' durumunda da kullanılır . HİBRİT EĞİTİM MODELİ NEDİR ? Hibrit eğitim modeli , harmanlaşmış öğrenme olarak da bilinir . Karma eğitimde denen hibrit eğitim modeli , online eğitim modelinin ve yüz yüze eğitim modelinin birlikte uygulanması anlamına gelir . Harmanlaşmış öğrenme , web tabanlı öğretim olanağıyla öğrencilerin dilediği yerden , dilediği zamanda çalışabilmesine imkan tanır . Aynı zamanda da öğretmen ve öğrencilerin yüz yüze öğrenme ortamında da tartışabilme olanağı sunar .

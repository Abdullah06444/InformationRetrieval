Haftanın son işlem gününde 517 liradan işlem gören çeyrek altın bugün 528 liraya kadar yükseldi .
Çeyrek altında yükseliş devam ediyor .
Haftanın son işlem gününe yüzde 1,12 değer kazancıyla 321,2 liradan başlayan gram altının fiyatı bugün 321,9 liradan işlem görüyor .
ÇEYREK ALTIN 528 LİRAÇeyrek altındaki artış ise 7 yılın zirvesinde yer alıyor .
Cuma günü 517 lira olan çeyrek altının fiyatı şu dakikalarda 528,1 liradan işlem görüyor .
CORONA VİRÜSÜ ALTINI REKORA TAŞIDIKüresel piyasalarda corona virüsü salgını nedeniyle artan risk algısı altının gram fiyatını 324 lira ile tüm zamanların en yüksek seviyesine taşırken , altının ons fiyatı da 1.637 dolar ile son 7 yılın zirvesine çıktı .
Yatırımcılar tarafından güvenli liman olarak kabul edilen altın fiyatlarındaki yükseliş eğiliminde , risk algısını artıran corona virüsü salgını ve jeopolitik riskler ana sebepler olarak kabul ediliyor .
Yılın başında Irak’ta İranlı komutanın ABD tarafından öldürülmesiyle artan jeopolitik riskler , altının ons fiyatını Nisan 2013’ten bu yana ilk defa 1.600 doların üstüne taşımıştı .
ABD ile İran arasındaki gerilimin kısa sürmesiyle 1.536 dolara kadar gerileyen altının ons fiyatı , bu seviyelerden tekrar yükselişe geçmişti .
Analistler , Çin’de yeni yıl tatili öncesi ortaya çıkan corona virüsü salgınının , küresel ekonomiye olumsuz etkileri sebebiyle yatırımcıları güvenli limanlara yönlendiren bir risk faktörü olduğunu kaydetti .
Altının ons fiyatı corona virüsle ilgili tedirginliklerin başlangıcından itibaren sınırlı yükselişlerle hareket ederken , salgından dolayı farklı ülkelerdeki ölüm vakalarının artması , risk algısında yükselişin ivme kazanmasına neden oldu .
Altının ons fiyatı 1.637 dolar ile son 7 yılın zirvesini görürken , yıl başından bu yana getirisi yüzde 7,5 oldu .
Öte yandan , azalan risk iştahının küresel çapta dolar talebini artırdığına ve dolar endeksini 99,9 ile son 3 yılın en yükseğine taşıdığına dikkati çeken analistler , bu fiyatlamanın altının gram fiyatındaki yükselişin daha güçlü olmasına neden olduğunu ifade etti .
Yurt içinde , altının gram fiyatı , ons fiyatı ve dolardaki değerlenmeye paralel yıl başından bu yana yüzde 10'un üzerinde artış kaydederek 324 lirayla tüm zamanların en yüksek seviyesini gördü .
REKOR DÜŞÜK SEVİYELERDEKİ FAİZ GETİRİLERİ ALTINI DESTEKLİYORAnalistler , yatırımcıları altına yönlendiren bir başka faktörün küresel çapta rekor düşük seviyelerde seyreden faiz getirileri olduğunu , getiri arayışının altını öne çıkan yatırım araçlarından biri haline getirdiğini kaydetti .
Dünya genelinde negatif getirili borç miktarı 2019 sonunda 10 trilyon dolar seviyesindeyken , şubatta 12,5 trilyon dolar seviyesine yükseldi .
Analistler , Türkiye'de son dönemde faizlerdeki gerilemenin ve görece yükselen bölgesel risklerin yatırımcılarda benzer bir eğilime neden olduğunu kaydederek , başlıca merkez bankalarının güvercin tutumunun devam etmesi ve 2020'de faiz indirimlerinin süreceğine yönelik beklentilerin altın fiyatlarını desteklediğini söyledi .
Dünya Altın Konseyi ( WGC ) geçen ay altın bazlı yatırım fonlardaki gelişmelerle ilgili yayımladığı raporda küresel altın fonlarındaki altın miktarının yaklaşık 3 bin tonla tarihin en yüksek seviyesine çıktığını , piyasa değerinin ise 150 milyar doları aştığını duyurmuştu .
ABD Merkez Bankası ( Fed ) ile Avrupa Merkez Bankası'nın ( ECB ) faiz indireceğine dair tahminler koronavirüs salgını sonrası önemli ölçüde yükselirken , yıl sonuna kadar iki bankanın da birer kez faiz indireceğine kesin gözüyle bakılıyor .
Çin Merkez Bankası ( PBoC ) ise ekonomik aktiviteye yönelik endişeleri gidermek amacıyla iç piyasaya likidite sağlamaya devam ediyor .
PBoC , son hamlesinde ise 1 ve 5 yıllık kredi faizlerinde indirime gitmişti .
MAKROEKONOMİK VERİLERİN FİYATLAR ÜZERİNDEKİ ETKİSİ ARTABİLİRUluslararası piyasada dolar endeksi ile altın fiyatlarının genellikle birbirine ters hareket etmesine rağmen son dönemde iki varlığın da aynı yönde hareket ettiğine değinen analistler , bu hareketin arkasında , corona virüs salgınının neden olduğu tedirginliklerin olabileceğine dikkati çekti .
Aylık bazda yükselişini üçüncü aya taşıyan ve sene başından bu yana yüzde 10 değer kazanan gram altında kısmi kar realizasyonlarının gerçekleşebileceğini kaydeden analistler , uzun dönemde ise altında yukarı yönlü beklentilerinin devam ettiğini ifade etti .
Analistler , teknik açıdan altın fiyatındaki olası geri çekilmelerde 300-305 lira bandının takip edileceğini , altının ons fiyatında ise 1.630 doların üzerinde kalıcılık sağlanması durumunda 1.680 doların gündeme gelebileceğini , aksi takdirde 1.520 dolar seviyelerine geri çekilmeler görülebileceğini söyledi .
Bundan sonraki süreçte , corona virüsü salgını ile ilgili haber akışının yanı sıra Çin başta olmak üzere küresel ekonomiye etkilerinin gündemin odağındaki yerini koruyacağını dile getiren analistler , bu anlamda makroekonomik verilerin fiyatlar üzerindeki etkisinin artabileceğini vurguladı .
ALTINA YATIRIM YAPMAK İÇİN DOĞRU ZAMAN MI ?

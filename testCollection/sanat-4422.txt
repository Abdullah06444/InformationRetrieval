' Rock and Roll'un kraliçesi ' olarak tanımlanan müziğin ve dansın efsane ismi Tina Turner 80. yaşını sosyal medyadan paylaştığı video ile kutladı . \ " Rock and Roll müziğin kraliçesi\ " lakaplı Amerikalı şarkıcı Tina Turner 80. yaş gününü kutladı .
Efsane yıldız doğum gününe özel 55 bin takipçili Twitter hesabından bir kutlama mesajı yayınladı .
Sahneye ilk kez 1956 yılında çıkan ünlü sanatçı bugüne kadar yaptığı 10 stüdyo albümüyle 12 Grammy Ödülü kazandı .
Sahne performansları , saç stili ve güçlü sesiyle dikkatleri üzerine çeken Turner 200 milyondan fazla albüm satışıyla \ " Tüm zamanların en çok satan sanatçıları\ " arasında yer alıyor . ' What's Love Got to With It ' , ' Let's Stay Together ' , ' The Best ' , ' River Deep Mountain High ' , ' Nutbush City Limits ' , ' Steamy Windows ' gibi şarkılarıyla müzik listelerinde zirvede yer aldı .
Gerçek adı Annie Mae Bullock olan Tina Turner hayatı boyunca iki kez evlendi .
İlk evliliğini kendisini keşfeden gitarist Ike Turner ile 1962 yılında yapan sanatçı , 2013 Temmuz'unda müzik yapımcısı Erwin Bach ile dünya evine girdi ve ertesi sene İsviçre vatandaşı oldu .
2008 yılında sahneye çıkışının 50'inci yılını kutlayan sanatçının \ " Tina ! : 50th Anniversary Tour\ " adlı turnesi tüm zamanların en çok gişe hasılatı yapan müzik turnelerinden biri olmuştu .
Müzik kariyerinin yanı sıra bazı filmlerde de oynayan Turner , 1985 yapımı bilim - kurgu aksiyon filmi ' Mad Max Beyond Thunderdome ' ve 1993 yapımı ' Last Action Hero'da rol aldı .

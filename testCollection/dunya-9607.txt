ABD'de de günlük vaka sayısı rekor artış var .
Bir günde 145 binden fazla vaka tespit edildi .
Hastaneler alarm verrken çok sayıda eyaletin sağlık sistemi çökme noktasına geldi .
New York Valisi Andrew Cuomo , yeni tip corona virüs ( Covid - 19 ) salgını vakalarının tekrar yükselişe geçmesi nedeniyle , eyaletteki bar , restoran ve spor salonlarının 22:00 itibariyle kapatılması kararı aldıklarını açıkladı .
ABD'de bir günde 145 binden fazla vaka sayısına ulaşıldı .
Bu rakam salgının başından bu yana bir günde tespit edilen en fazla vaka sayısı .
50 eyaletli Amerika Birleşik Devletleri'nde ülkede 44 eyalette geçen haftaya göre yüzde 10 fazla vaka bildirildi .
Bunlardan 11'inde ise artış yüzde 50 civarında .
Virginia , Maryland eyaletleri ve başkent Washington'da günlük vaka sayısındaki artış art arda 8 gün rekor kırdı .
Teksas vaka sayısının 1 milyonu geçtiği ilk eyalet oldu .
Eyalet tek başına Meksika , Peru , Güney Afrika ve Almanya gibi ülkeleri geride bıraktı .
Eyalette spor etkinlikleri iptal edildi .
Sınır kenti El Paso'da morg kapasitesini artırmak için mobil morglar devreye sokuldu .
NEW YORK'TA KISITLAMALARVali Cuomo , Covid - 19 salgınına karşı önlem için yürürlüğe konacak yeni kısıtlamanın cuma akşamından itibaren geçerli olacağını , ' ' virüsün yayılmasında etkili olduğu ' ' gerekçesi ile ev toplantılarının da 10 kişi ile sınırlandırılacağını belirtti .
Sosyal mesafe ve maske kuralının denetlenemediği ev toplantılarına getirilen kısıtlama kararı , ABD'de kalabalık aile buluşmalarının yaşandığı Şükran Günü kutlamalarından yaklaşık iki hafta önce alındı .
HASTANELERDE DE ALARM DURUMU VARYaklaşık 62 bin kişinin tedavi gördüğü hastanelerde de alarm durumu var . Wisconsin , Güney Dakota , Minnesota , Iowa ve Ohio'da virüs nedeniyle hastaneye kaldırılanların sayısı geçen aya oranla ikiye katlandı .
Ülke genelindeki artış oranı ise yüzde 40.Kuzey Dakota'da ise tehlikenin boyutunu gözler önüne seren bir karar alındı .
Eyalette virüse yakalanmış ancak belirti göstermeyen sağlık çalışanları , hasta sayısı artması durumunda görevlerine devam edecek .
Uzmanlar çok sayıda eyalette sağlık sisteminin çökme riskiyle karşı karşıya olduğunu belirtiyor .
Seçilmiş başkan Joe Biden'ın corona virüs danışmanı ise salgının kontrol altına alınabilmesi için ülkenin 4 ila 6 hafta kapanması tavsiyesinde bulundu .
Bu süreçte insanlara maddi kayıpları için ödeme yapılması da tavsiyeler arasında .

Oturuş , bakış , nefes kontrolü , konuşurken nereye bakıldığı , kişinin karakter ve ne kadar donanımlı olduğunu ortaya koyuyor .
Atatürk Üniversitesi ( AÜ ) İletişim Fakültesi öğretim üyelerinden Murat Bulut , her geçen gün güzel konuşmanın , kelimeleri doğru telaffuz etmenin öneminin arttığını söyledi . Hatiplerin , siyasetçilerin hitabetleriyle , doğru telaffuzlarıyla insanları etkilediğine dikkati çeken Bulut , içtenlikle , samimi bir şekilde yapılan konuşmanın muhatabını mutlaka etkileyeceğini belirtti . Bazen güzel konuşmanın ukalalık anlamına geldiğini öne sürenlerin olduğunu dile getiren Bulut , güzel konuşmanın kesinlikle ukalalık olmadığını vurguladı . Ancak kibarlık adına bazı kelimelerin ziyan edildiğini ifade eden Bulut , şunları kaydetti : ' ' Şöyle bir yanılgı var ; Bölgelerde güzel konuşmak demek , sanki biraz daha kendini toplumun üzerinde görmek , konuşurken yukarıdan bakma tavrı gibi bir düşünce vardır , ancak gerçekte böyle bir şey yok .
Doğru telaffuz etmek en samimi telaffuzdur .
Kibarlık adına bazı kelimeler ziyan ediliyor .
Bir kural var : Harf daralması .
' Olacak ' kelimesi ' olacak ' diye yazılır ama ' olucak ' diye okunur .
Bazıları kibarlık olsun diye ' olcak ' , ' gelcek , ' incek ' der , yani harf atlaması hatasını yapıyor .
Bu da konuşma kusurlarına giriyor . ' ' Bireyin konuşmasıyla kendini hemen ele verdiğini söyleyen Bulut , ' ' Bireyin konuşması , onun konumunu , Türkçe'ye olan hakimiyetini , hayata bakışını gösterir .
Güzel konuşmak bir sanattır .
Çok güzel konuşuyorsa en azından kitap okuyor demektir .
Çok kitap okuyan birinin kelime dağarcığı geniş olacağı için kurduğu cümleler de kaliteli olacaktır ' ' şeklinde konuştu . Bulut , güzel konuşan birisinin girdiği ortamda etkinliğini , farklılığını ortaya koyacağını , insanların dikkatini çekeceğini belirtti . ' ' İŞ SAHİBİ OLMAK İÇİN GÜZEL KONUŞMAK DA GEREKİYOR ' ' Bulut , gelişen teknolojiyle birlikte iş alanında da farklılaşma olduğunu belirterek , Türkiye'de hizmet sektöründe çok önemli gelişmelerin kaydedildiğini söyledi . Hizmet sektöründeki gelişmelerle birlikte çalışanlardan beklentilerin de değiştiğini anlatan Bulut , ' ' Eleman alımında kişide aranan özellikler farklılaştı .
Bundan 15 yıl önce işe alımlarda sadece yazılı sınav yapılıyordu .
Ancak günümüzde çoğu sektörde , yazılı sınavın ardından sözlü sınav da yapılıyor ' ' dedi . İş müracaatlarında , bireyin güzel konuşması , kelimeleri doğru telaffuz etmesi gerektiğini belirten Bulut , insan kaynakları müdürünün , işe alacağı elemanının donanımlarını , uzmanlık alanlarını , kendini nasıl ifade ettiğini , beşeri ilişkilerinin ne düzeyde olduğunu tespit etmeye çalıştığını ifade etti . Alanında uzman olmanın yanında , donanımlarını ifade edebilmenin de önemli olduğuna dikkati çeken Bulut , şöyle konuştu : ' ' Beşeri ilişkileriniz ne düzeyde ?
Olayları anlatırken heyecanınızı kontrol edebiliyor musunuz ?
Öfkelendiğiniz zaman tepkileriniz nasıl ? '
İnsan kaynakları müdürü bunları ölçüyor .
Bununla birlikte vücut dili de çok önemlidir .
Sizin oturuşunuzdan , bakışınızdan , nefes kontrolünüzden , konuşurken nereye baktığınız , nasıl ( dik , kambur ) durduğunuz , duygusal durumunuz , bunlar sizi hemen ele verir .
Asıl niyetinizi hemen anlar .
İşe alınırken , alanında uzman olmanın yanında bu özelliklere de bakılıyor . ' ' YÖRESEL AĞIZ OLUMSUZ ETKİLERİnsan kanyakları müdürünün , alanında ne kadar uzman olursa olsun , kişide yöresel ağız varsa bundan olumsuz etkileneceğini dile getiren Bulut , hizmet sektörü çok geliştiği için insan ilişkilerinin , hitabın ve her alanda güzel konuşmanın öneminin arttığını kaydetti . İletişimin başlangıcının ' ' Merhaba ' ' kelimesi olduğunu anımsatan Bulut , ' ' İkili ilişkilerde bencilleşmek , iç dünyasında yaşamak var . '
Merhaba ' iletişimin başlangıcıdır .
İlla ki ' merhaba ' demek için birini tanımak gerekmez .
Geneldir ve herkese ' merhaba ' diyebilirsiniz .
İletişimin adımı burada başlıyor ' ' diye konuştu . Bulut , herkesin ortak ağız ( İstanbul ) kullanması gerektiğini , bunun bir zorunluluk olduğunu vurguladı . ' ' SAĞA SOLA BAKAN BİRİNİN SÖYLEDİKLERİ DOĞRU OLMAYABİLİR ' ' Konuşma sırasında el hareketlerinin de önemli olduğunu ifade eden Bulut , şunları ifade etti : ' ' Konuşmaya jest katmak , konuşmayı daha zarif hale getirir .
İş başvurusu için gittiğinizde çok heyecanlıysanız ve elinizi , kolunuzu nereye koyacağınızı bilemiyorsanız , o zaman elinize bir kalem alın .
O kalem hem bir aksesuar olur hem de elinizi nereye koyacağınız kaygısını ortadan kaldırmış olur .
Kalemi sakın hoplatmayın çünkü dikkati dağıtırsınız .
Konuşurken kollarını bağlıyorsa o kendini kapatmış demektir .
Bu da vücut dilinde önemlidir .
Göz teması kurmak .
Gözlerini kaçıran , konuşurken tavana , yere , sağa sola bakan birinin söyledikleri doğru olmayabilir ya da söylediklerinden emin değildir .
Kendine güveni yoktur .
Sesi titriyorsa çok heyecanlı bir yapıya sahiptir ve bunu kontrol altına alamıyor demektir . ' ' İş görüşmelerinde , insanın kendine olan güveni , konuşurken bildiklerini doğru telaffuzla ifade etmesi gerektiğini söyleyen Bulut , muhatapla göz teması kurmanın da önemli olduğunu belirtti . Diksiyonun , güzel konuşmanın her geçen gün öneminin arttığını söyleyen Bulut , 2002 yılında diksiyon kursu vermek için 20 kişiyi bir araya getiremediğini , insanların ' ' diksiyon ' ' kursuna ' ' direksiyon kursu veriliyormuş ' ' diye söylemlerde bulunduğunu dile getirdi . ' ' TV PROGRAMLARINDA TÜRKÇE'Yİ KATLEDİYORLAR ' ' Bazı televizyon programlarında , dizilerde , haber bültenlerinde Türkçe'nin adeta katledildiğini ileri süren Bulut , şöyle devam etti : ' ' Bunun kontrol altına alınması gerekiyor .
Şuan RTÜK'ün kontrolü yeterli değil .
Daha ciddi kontroller olması lazım .
Haber bültenlerini okuyan spikerler , program sunucuları mutlaka bir sınavdan geçirilmeli .
Eksiklikler giderilmeli .
Tabii Türkçe canlı bir dil , her gün yeni şeyler ekleniyor .
Gençler en çok televizyondan sinemadan etkileniyor .
Artık kitap okuyanların sayısı azaldığı için televizyon çok önemli bir lokomotif . ' ' Bulut , televizyonlarda özellikle en çok izlenen programlarda , dizilerde kelimeleri eksik , yarım ya da kısa telaffuz etmenin doğruymuş gibi yansıtıldığını dile getirerek , bunun da mutlaka önüne geçilmesi gerektiğini sözlerine ekledi .

Stockholm'de kaybolan İsveç Silahlı Kuvvetleri'nde görevli Türk asıllı subay Deniz Arda'nın cansız bedeni bulundu İsveç'in başkenti Stockholm'de 18 Kasım 2020'de kaybolan 31 yaşındaki Türk asıllı Deniz Arda'nın cesedinin bulunduğu belirtildi .
Stockholm Emniyet Müdürlüğü Sözcüsü Carina Skagerlind , yaptığı açıklamada , 10 gün önce Stockholm'ün güneyinde Tyresta Ulusal Parkı'nda bulunan cesedin otopsi sonucu İsveç Silahlı Kuvvetleri'nde deniz komando subayı olarak görev yapan Deniz Arda'ya ait olduğunun belirlendiğini bildirdi .
Skagerlind , \ " Ailesine haber verildi . İlk incelemelerde suç unsuru yok . \ " dedi .
Aftonbladet gazetesinin haberine göre , bir doğa yürüyüşçüsü , 27 Şubat Cumartesi Tyresta Ulusal Parkı'nda gezerken sarp kayalıkların arasında bir ceset görmüş ve polise ihbarda bulunmuş .
Arda , kaybolmadan önce arkadaşlarına gönderdiği mesajında Stockholm'un Nacka bölgesinde sarp kayaların arasında uzun bir koşuya çıkacağı bilgisini paylaşmıştı .
İsveç silahlı kuvvetlerinde her türlü komando eğitimini başarıyla tamamlayarak Deniz Komando Okulu Komutanlığına subay olarak terfi eden Deniz Arda , 18 Kasım 2020'de kaybolmuştu .
Arda'nın , Stockholm'de Liljeholmen bölgesinde bir marketten alışveriş yaptığı sırada görüntüleri mobese kameralarına yansımış , daha sonra kendisinden haber alınamamıştı .

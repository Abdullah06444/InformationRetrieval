Sağlık Bakanlığı Bilim Kurulu'nun tavsiye kararları ile Yükseköğretim Kurulu ( YÖK ) Başkanlığı'nın açıklamaları kapsamında , 2020-2021 eğitim öğretim yılı bahar dönemi için bazı üniversitelerde hibrit ( karma ) eğitim modeli kararı alındı .
2020'nin Mart ayından itibaren uzaktan eğitime geçilen üniversitelerde , önümüzdeki bahar yarıyılı için Sağlık Bakanlığı Bilim Kurulu ve YÖK'ün tavsiye kararları ve görüşleri üzerine birçok üniversite , bahar dönemi için hibrit eğitim modeline geçiş yapıyor .
Bahar yarıyılı için hibrit veya karma olarak adlandırılan modele ilişkin üniversiteler , senato kararlarını duyurmaya başladı .
Isparta Süleyman Demirel Üniversitesi ( SDÜ ) , Konya Selçuk Üniversitesi , İstanbul Üniversitesi ve Harran Üniversitesi aldıkları senato kararlarını ilk duyuran üniversiteler oldu .
Hibrit eğitim modeline ilişkin SDÜ Rektörlüğü'nden yapılan duyuruda , uygulama ağırlıklı eğitimin yürütüldüğü Tıp , Diş Hekimliği , Güzel Sanatlar , Spor Bilimleri ve İlahiyat fakülteleri ile lisansüstü eğitim verilen Sosyal Bilimler , Fen Bilimleri , Sağlık Bilimleri ve Güzel Sanatlar enstitüleriyle uygulama ağırlıklı eğitim veren diğer birimlerde hibrit eğitim modeli çerçevesinde yüz yüze dersler yapılabileceği belirtildi .
Diğer tüm akademik birimlerde teorik ağırlıklı derslerin ise uzaktan eğitim yöntemiyle yapılmaya devam edileceği kaydedildi .
DEVAM ZORUNLULUĞU ARANMAYACAKAlınan kararlara göre bahar yarıyılı için uzaktan eğitim yöntemiyle verilen derslerde devam zorunluluğu aranmayacak .
Uzaktan eğitim yöntemiyle yapılacak derslerin vize , mazeret , final ve bütünleme sınavları çevrim içi , çevrim dışı , ödev ve proje yöntemleriyle yapılabilecek .
İstanbul Üniversitesi - Cerrahpaşa’da ise Tıp Fakültesi'nde 4 , 5 ve 6'ncı sınıf klinik uygulamaları yüz yüze , teorik dersleri ise yüz yüze veya dijital hibrit şeklinde yapılacak .
Veterinerlik , Sağlık Bilimleri , Hemşirelik ve Spor Bilimleri fakültelerinde de uygulamalı eğitimler yüz yüze , teorik dersler ise yüz yüze veya dijital olarak hibrit yapılacak .
MASKELERİ MENDİL YAPIP SOKAKTA HALAY ÇEKTİLER

Bold Pilot öldü .
Veliefendi'nin gelmiş geçmiş en iyi yarış atları arasında yer alan Bold Pilot öldü .
1996 yılı Gazi Koşusu'nu rekor derece ile kazanan Bold Pilot , 22 yaşında hayatını kaybetti .
Bold Pilot'ın sahibi Özdemir Atman , 70. Gazi Koşusu sonrası ‘Merkez Bankası’nı verseler satmam’ diyerek efsane safkana değer biçilemeyeceğini belirtmişti .
Bold Pilot'ın 2.26.22'lik Gazi Koşusu rekoruna bugüne dek yaklaşabilen bir İngiliz atı çıkmadı .
JOKEY HALİS KARATAŞ İLE ÖZDEŞLEŞMİŞTİTürkiye'nin önde gelen atçılarından merhum Özdemir Atman'a ait Bold Pilot isimli şampiyon safkan öldü .
1990'larda genç bir jokey olan Halis Karataş ile özdeşleşen ve büyük şampiyonluklar kazanan İngiliz atı Bold Pilot , yarış yaşamına 28 Mayıs 1995'de 2 yaşında bir tay olarak Veliefendi'de başladı .
1996 yılında 3 yaşına geldiğinde mükemmel bir yıl geçirdi .
Aynı yıl Gazi Koşusu'nu 2.26.22'lik derece ile kazanan Bold Pilot'un o rekoruna hala yaklaşılamıyor .
Türk yarışçılığnın bugüne dek en başarılı safkanları arasında yer alan Bold Pilot , yarış birincilikleri kadar , pistteki sıradışı duruşu ile de yarışseverlerin sevgilisi olmuştu .
SAHİBİ ' MERKEZ BANKASI'NI VERSENİZ SATMAM ' DEMİŞTİ70. Gazi Koşusu sonrası sahibi Özdemir Atman ‘TRT muhabiri Ender Asman'ın ‘kaça satarsınız onu ? ’ sorusuna ‘Merkez Bankası’nı verseler satmam’ demesi de o dönem gazete manşetlerinde yer almıştı .
Bold Pilot'ın süper bir orijini ( ana - baba kan hattı ) yoktu , çok başarılı yavruları da olmadı .
Bold Pilot kendine özgü bir safkandı , yarışın son düzlüğünde attığı sprintlerle kazanma stilini geliştirmişti .
Islak pistten ve yağmurlu havalardan hiç hoşlanmazdı .
Yarışseverler onun koştuğu günler yağmur yağmasın diye dua ederdi .
YAVRULARI DA ÇOK BAŞARILIBold Pilot son olarak 1998 yılında 3 kez start alıp , bunlardan Fevzi Çakmak Koşusu'nu kazandı .
Safkan 16 Ağustos Pazar günü katıldığı Başbakanlık Koşusu ile pistlere unutulmaz bir şampiyon olarak veda etti .
Bold Pilot'ın 2003 yılında başlayan aygırlık kariyerinde ise bugüne kadar toplam 32 koşan yavrusundan 11'i yarış kazanma başarısını gösterdi .
Jokey Halis Karataş ile adını Türk atçılık tarihine yazdıran unutulmaz safkan yaşama gözlerini yumdu .
GEÇEN YIL ONA ÖZEL JUBİLE YAPILDIBold Pliot , son olarak geçtiğimiz yıl , 30 Haziran günü gerçekleştirilen Gazi Festivali etkinlikleri içerisinde Veliefendi Hipodromu'na getirilerek sevenleri ile bir kere daha buluşturulmuştu .
Bir anlamda daha önce yapılamamış olan jübilesi de gerçekleştirilen safkan , hipodromdaki binlerce yarışsever tarafından dakikalarca ayakta alkışlanmıştı .

İBB iştiraklerinden BELTUR Genel Müdürlüğü'ne Osman Cenk Akın getirildi .
Akın , mevcut sorumluluklarına ek olarak BELTUR'da genel müdür vekilliğindeki İstanbul Halk Ekmek Genel Müdürü Okan Gedik'den görevi devraldı .
İstanbul Büyükşehir Belediyesi ( İBB ) iştiraki BELTUR'da görev değişikliği yaşandı .
Osman Cenk Akın , BELTUR Genel Müdürlüğü'ne atandı .
Ekim 2020'den itibaren bu görevi vekaleten yürüten İstanbul Halk Ekmek Genel Müdürü Okan Gedik , vazifesini Akın'a devretti .
OSMAN CENK AKIN KİMDİR ?
1967 doğumlu Osman Cenk Akın , 1989 yılında İstanbul Teknik Üniversitesi’nden mezun oldu .
1991'de San Francisco Üniversitesi'nde MBA programını tamamladı .
Akın , 29 yıl boyunca sırasıyla Vakko’da Dış Atölye Üretim Müdürü , Boyner Grup Şirketlerinden LOM’da İş Geliştirme Müdürü , Shaya’da Tekstil Perakende Mağazaları Operasyon Süreçlerinden Sorumlu Ülke Müdürü olarak görev aldı .
2003 yılı sonunda Boyner’e Operasyonel Süreçlerden Sorumlu Genel Müdür Yardımcısı olarak dönen Akın , 2009 yılında CA’da Türkiye Bölgesi Operasyonlarının başına geçti 2011-2020 yılları arasında İstanbul Doors Grup D - ream’de , Eataly’de ve son olarak da BigChefs’de Genel Müdürlük görevini üstlendi .
Türkiye İnsan Yönetimi Derneği ( PERYÖN ) Etik Kurul Üyesi olan Akın , Olağan Dışı Olaylar Koordinasyon Ekibi ve Gönüllü İtfaiye STK’larının kurucu üyeleri arasında yer aldı .
Evli ve iki çocuk babası olan Osman Cenk Akın , iyi derece de İngilizce bilmektedir .

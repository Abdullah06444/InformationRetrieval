Arsa , arazi , ev , işyeri gibi gayrimenkul sahipleri , bu ayın sonuna kadar Emlak Vergisi'nin ikinci taksit ödemesini yapacak .
Bazı durumlarda bu vergiden muafiyet mümkün .
Uzmanlara göre , haklarını bilmeden vergi ödemesi yapan pek çok vatandaş var .
Onlar da geriye dönük ödeme alabilir .
İşte ayrıntılar .
Emlak vergisinin ikinci taksidi için süre bu ayın sonunda doluyor .
Bu vergiden muaf olunan bazı durumlar var .
Brüt yüzölçümü 200 metrekareyi geçmeyen tek meskeni olanlar emlak vergisi ödemiyor .
Bunun yanında hiç geliri olmadığını belgeleyenler , geliri sadece emekli , dul , yetim , ölüm ya da maluliyet aylığı olanların da emlak vergisi ödemesi gerekmiyor .
Vergide sıfır orandan yararlanabilmek için bu kişilerin ticari , sınai ve mesleki faaliyet geliri , tarımsal faaliyet geliri , menkul ve gayrimenkul gelirinin olmaması şartı var .
2020 için 40 bin TL’yi geçmeyen faiz geliri olanların bu gelirleri ise dikkate alınmıyor .
Bunun üzerindeki faiz geliri ise vergiye tabi .
Yılın sadece belirli zamanlarında oturulan yazlık , dağ evi , yayla evi gibi evler için muafiyet söz konusu değil .
Ancak bu kişiler o evde yılın tamamında oturuyorsa ve diğer şartları da tutuyorsa muafiyetten yararlanabiliyor .
Uzmanlara göre , haklarını bilmeden vergi ödemesi yapan pek çok vatandaş var .
Eğer başvuru yapılırsa geriye dönük en fazla 5 yıllık vergi iadesi istenebilir .
İade için önce belediyeye başvurup ‘vergi muafiyeti formu’ doldurulması gerekiyor .
Ardından belediyeye ' düzeltme dilekçesi ' verilmesi yeterli oluyor .

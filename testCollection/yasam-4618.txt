Antalya'da , Türkiye'nin ilk EXPO'su alanı olarak 2016'da açılan botanik park , dev bir film platosuna dönüştürülüyor .
Turizmin başkenti Antalya , sinema sektöründe Hollywood yıldızlarını ağırlamaya hazırlanıyor .
Ünlü yönetmen Guy Ritchie ve ünlü aktör Jason Statham'ın bir araya geleceği aksiyon filmi Five Eyes Antalya'da çekilecek .
Bu doğrultuda , Aksu ilçesinde 4 yıl önce , Çiçek ve Çocuk temalı kültürel ve görsel şölene ev sahipliği yapan 121 dönümlük alanda , sinema stüdyoları oluşturuluyor .
KENTE GETİRİSİ YÜKSEK OLACAKAntalya Tarım ve Orman İl Müdürü Gökhan Karaca , 121 dönümlük alanı devraldıktan sonra daha iyi değerlendirebilmek amacıyla organizasyon şirketlerine teklifler götürdüklerini söyledi .
Bu doğrultuda , Five Eyes filminin yapım şirketiyle çalışan Türk şirketi ile iletişime geçtiklerini anlatan Karaca , filmin Antalya'da çekilmesine ilişkin avantajların yapım şirketine anlatıldığını kaydetti .
Dünya piyasasını araştırıp , aynı standartlarda bir teklif sunduklarını ve bu teklifin kabul edildiğini aktaran Karaca , \ " Çok yüksek bütçeli bir organizasyon , ancak kente getirisi de oldukça yüksek\ " dedi .
Film ekibinin , Kültür ve Turizm Bakanlığı Sinema Genel Müdürlüğünden çekim izni aldığını ve mekan kullanımı için de Antalya Valiliği , belediyeler ve ilgili kurumlarla resmi yazışmaların sürdüğünü dile getiren Karaca , alanın iç mekan bahçesini de film çekimleri için kiraya verdiklerini bildirdi .
STÜDYOLAR PERDELERLE ÇEVRİLDİFilm ekibinin şu anda stüdyo kurduğunu ve alanda film platoları oluşturduğunu belirten Karaca , platoların hazırlandığı stüdyoların perdelerle çevrildiğini ifade etti .
Karaca , oyuncuların da ileriki günlerde Antalya'ya geleceğini , buna ilişkin konaklama ve ulaşım planlamalarının da yapıldığını kaydetti .
Turizm kenti Antalya'nın Hollywood organizasyonuna ev sahipliği yapacağının altını çizen Karaca , kentin sinema sektöründe de adından söz ettirmeye başlayacağını vurguladı .
Bu tür projeleri önemsediklerini belirten Karaca , devamının gelmesi için de çalışmaları sürdüreceklerini sözlerine ekledi .
Yapım ekibinin sadece EXPO alanında değil , kentin Kaleiçi gibi farklı noktalarında da çekim yapacağı belirtildi .
İbo Show 10. bölüm tanıtımı

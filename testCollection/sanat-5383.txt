Salgın döneminde ABD'de sınırlı sayıda seyirciyle buluşan ve aynı zamanda dijital platformdan da yayınlanan Wonder Woman 1984 filmi , en yüksek açılış hasılatı rekorunu Tenet'in elinden aldı .
Sinemalar pandemi nedeniyle eski görkemli günlerinin çok uzağında olsa da yeni filmler seyircisiyle buluşmaya devam ediyor .
ABD’de hem sinemada hem de HBO Max'te aynı anda gösterilmeye başlanan Wonder Woman 1984 filmi , salgında elde edilebilecek en yüksek hafta sonu hasılatını kazandı .
Gal Gadot’nun başrolde yer aldığı devam filmi , açılış haftasında 10-15 milyon dolar arasında hasılat elde etti .
Cuma günü seyirciyle buluşan film , sinemaların yanı sıra abonelerden hiçbir ek ücret talep etmeden ABD'de HBO Max'te bir ay boyunca yayında kalacak .
Salgında en iyi üç gün açılışı Tenet’in elindeydi .
Film , 9,3 milyon dolarlık açılış gişesini yakalamıştı . Wonder Woman 1984 , ABD’de 2 bin 150 sinemada gösterilmeye başlandı .
Ülkede sosyal mesafe kurallarına uygun olarak sinema gösterimleri yapılıyor .

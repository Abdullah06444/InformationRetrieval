SON DAKİKA HABERİ : Tanzanya Devlet Başkanı Yardımcısı Samia Suluhu Hassan , 2 haftadır nerede olduğu bilinmeyen Devlet Başkanı John Magufuli'nin öldüğünü açıkladı .
Son dakika haberi !
Tanzanya Devlet Başkanı Yardımcısı Samia Suluhu Hassan , Devlet Başkanı John Magufuli'nin hayatını kaybettiğini açıkladı .
Hassan , devlet televizyonunda yaptığı konuşmada , \ " Cesur liderimizi kaybettik\ " ifadesini kullandı .
Hassan , Magufuli'nin kalp rahatsızlığı nedeniyle 6 Mart'tan bu yana Darüsselam'daki bir hastanede tedavi gördüğünü söyledi .
Ülkede , Magufuli için 14 günlük ulusal yas ilan edildi .
61 yaşındaki lider , Ekim 2020'de yapılan seçimleri kazanarak ikinci kez devlet başkanlığı koltuğuna oturmuştu .
CORONA VİRÜSE YAKALANDIĞI İLERİ SÜRÜLMÜŞTÜ Tanzanya'da muhalefet dün , yaklaşık 2 haftadır görülmeyen ve yeni tip corona virüse ( Covid - 19 ) yakalandığı ileri sürülen Magufuli'nin sağlık durumuyla ilgili bir an önce açıklanma yapılması çağrısında bulunmuştu .
Covid - 19'u küçümseyerek önlem almayan Tanzanyalı liderin ayrıca 10 Mart'ta Kenya'da virüs tedavisi gördüğü de iddia edilmişti .
Covid - 19'a karşı halka buhar tedavisi ve meyve yemeyi öneren Magufuli , katıldığı etkinliklerde maske takmıyordu .
Tanzanya'da şubatta Devlet Başkanlığı Başsekreteri John Kijazi açıklanmayan bir nedenden , Zanzibar Başkan Yardımcısı Seif Sharif Hamad da Covid - 19'dan hayatını kaybetmişti .

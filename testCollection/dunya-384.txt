Almanya’da iki yıl önce kayıplara karışan ve bir daha kendisinden haber alınamayan Rebecca Reusch’un izi , Google’dan alınan verilerle sürülecek .
Alman basını , sır perdesi iki yıldır aralanamayan bir kayıp vakasını gündeminden düşürmüyor .
Berlin’de yaşayan ve 18 Şubat 2019 tarihinden beri kayıp olan Rebecca Reusch’tan henüz bir iz yok .
Son gece ablası ve eniştesinin evinde kalan Rebecca’nın , sabah saatlerinden itibaren kayıp olduğu biliniyor .
Ancak o tarihten beri Rebecca’nın ne öldüğüne ne de yaşadığına dair bir ize ulaşıldı .
Alman polisi , katil zanlısı olarak enişteyi iki kez gözaltına alsa da , enişte delil yetersizliğinden serbest bırakıldı .
Rebecca’nın annesi ve babası ise damatlarının suçsuzluğuna ve kızlarının hâlâ yaşadığına inanıyor .
ARAMA KAYITLARI TEMİZHürriyet'in haberine göre Berlin polisi , Rebecca’nın cep telefonundaki arama ve mesajlaşma verileri ile konum bilgilerini analiz etti .
Ancak buradan sonuç alınamayınca , 6 ay önce arama motoru Google’a başvuru yapılarak , Rebecca ile ilgili tüm verilerin soruşturma kapsamında gönderilmesi talep edildi .
DİJİTAL DOSYA İLETİLDİAvrupa merkezi İrlanda’da bulunan Google , önceki gün kayıp Rebecca ile ilgili tüm verileri özel şifreli bir dijital dosya içinde Berlin polisine teslim etti .
Polis , Google’da kullanıcı hesabı bulunan Rebecca’nın kimlerle yazıştığı , hangi kelimelerle , hangi sayfalarda arama yaptığı , Google hesabındaki telefon numaraları , randevu kayıtları , notları gibi tüm dijital izlerinden yola çıkarak Rebecca’nın başına ne geldiğiyle ilgili sonuç elde etmeye çalışacak .
En büyük soru işareti ise , Rebecca’ya ait Google hesabının , kaybolduktan sonra aktif olup olmadığı .
RAHİPTEN SAHTE SİLAHLA SOYGUN

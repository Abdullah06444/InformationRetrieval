Savunma Sanayii Başkanı Demir , \ " 2021'de Akıncı TİHA'da ilk teslimatlar yapılacak , Aksungur SİHA seri üretimi sürecek , Atak Faz - 2'nin ilk teslimatları başlayacak\ " dedi .
Cumhurbaşkanlığı Savunma Sanayii Başkanı İsmail Demir , Savunma Sanayii Başkanlığı'nda ( SSB ) yapılan \ " 2020 Değerlendirme ve 2021 Hedefler Toplantısı\ " nda basın mensuplarıyla bir araya geldi .
2020 hedeflerine büyük ölçüde ulaştıklarını ifade eden Demir , karada , havada , denizde , siber alanda güvenlik güçlerinin ihtiyaçlarını yerli ve milli olarak karşılamak için yeni teslimatlar gerçekleştirdiklerini ve yeni projelere başladıklarını söyledi .
Demir , geçen yıl platform üretiminden hava savunma sistemlerine , silah , mühimmat ve füze üretimlerinden elektronik harp ve radar sistemlerine , haberleşme ve bilgi teknolojilerinden motor sistemlerine , askeri ekipman ve teçhizat üretiminden Ar - Ge ve eğitim faaliyetlerine kadar , her alanda hiçbir boşluk bırakmadan çalıştıklarına işaret ederek , \ " Bütün bunları gizli - açık çeşitli ambargolara rağmen yaptığımızı da hatırlatmak isterim . İnşallah 2021 yılında hedeflerimizi daha da büyüterek yolumuza devam edeceğiz\ " diye konuştu .
Akıncı Taarruzi İHA'nın geçen yıl seri üretime hazır hale geldiğini vurgulayan Demir , ikinci prototipin de ilk uçuşunun yapıldığını bildirdi .
Demir , şu bilgileri verdi : \ " Üçüncü prototip üzerinde çalışmalar devam ediyor . Aksungur SİHA'nın seri üretim faaliyeti başladı . Bayraktar TB2 ve ANKA SİHA'larımız sadece bizim değil , dost ve kardeş ülkelerimizin de kullandığı en önemli silahlardan biri oldu . Çeşitli sınıflarda kullandığımız İHA'larımıza ek olarak geçtiğimiz yıl , kamikaze mini İHA KARGU - 2 ve silahlı mini / mikro İHA SONGAR'ı da güvenlik güçlerimiz ilk kez kullanmaya başladı . İHA alanındaki bu çalışmalar dünyada bizi bu alanda ilk 3-4 ülke arasına yani bir anlamda lider sınıfına yükseltti . \ " \ " UYDU FIRLATMA SİSTEMLERİNİ DE YERLİ YAPMA HEDEFİNDEYİZ\ "
Demir , Mikro Uydu Fırlatma Sistemi Projesi kapsamında fırlatılan ilk yerli sonda roketinin 130 kilometre irtifaya yükselerek uzaya çıkan ilk Türk aracı olduğunu belirterek , \ " Türksat 5A'yı uzaya gönderdiğimiz şu günlerde bu projenin önemini bir kez daha vurgulamak isterim . Biz sadece uydularımızı yerli - milli yapma hedefinde değiliz , bu uyduları uzaya gönderecek fırlatma sistemlerini de yerli yapma hedefindeyiz . Yani ileride bu uyduları bir başka ülkeden değil , kendi ülkemizden de fırlatma imkanına sahip olacağız\ " ifadelerini kullandı .
Hava Kuvvetleri'nin muharip unsuru F - 16'ların yapısal iyileştirmelerine başladıklarını ve ilk iki F - 16 Blok - 30 uçağının yapısal iyileştirmesini tamamlayarak teslim ettiklerini kaydeden Demir , Milli Muharip Uçağı'nın ( MMU ) tasarım faaliyeti ve rüzgar tüneli testlerine devam ettiklerini , alt sistemlerin seçimlerini gerçekleştirdiklerini dile getirdi .
Demir , Alçak İrtifa Hava Savunma Füze Sistemi HİSAR - A + ' yı envantere girmeye hazır hale getirdiklerini , Orta İrtifa Hava Savunma Füze Sistemi HİSAR - O + ' nın rutin testlerini başarıyla gerçekleştirdiklerini söyledi . \ " SUNGUR'UN ENVANTERE GİRMESİ İÇİN SON AŞAMAYA GELİNDİ\ "
İsmail Demir , portatif özelliğiyle kara , hava ve deniz platformlarına entegre edilebilecek Sungur Hava Savunma Sistemi'nin envantere girmesi için de son aşamaya geldiklerini bildirdi .
İlk milli gemi savar füzesi ATMACA'nın testlerinde sona geldiklerini ve envantere alma sürecine başladıklarını ifade eden Demir , \ " TRG - 230 Füze Sistemi'ne lazer arayıcı başlık entegre edilerek , İHA ve SİHA'ların işaretlediği hedefleri karadan vurabilecek şekilde TRLG - 230 Füze Sistemi'ni geliştirdik . Roket ve füze sistemlerinde kullanılan patlayıcılarda yurt dışı bağımlılığını azaltacak ROKETSAN bünyesinde Patlayıcı Hammadde Üretim Tesisi'ni hizmete aldık\ " dedi .
Demir , terörle mücadele en önemli tehditlerden biri olan el yapımı patlayıcılar ( EYP ) ile mücadele kapsamında farklı teknik özelliklerde araç , sırt ve çanta tipi karıştırıcı ve köreltici sistemlerin teslimatlarını sürdürdüklerine dikkati çekerek , özellikle geçen yıl ilk kez kullanıma sunulan makineli tüfekler için kesintisiz atış imkanı sağlayan taşınabilir mühimmat sistemleri ve ergonomik el bombası ekipmanlarının , gerek pratik gerek yerli - milli olması açısından önemli olduğunu anlattı .
Envanterdeki FIRAT M60T ve Leopard 2A4 tanklarının modernizasyonuna hız verdiklerini de dile getiren Demir , ülkede bir ilk olacak yeni nesil kriminal inceleme aracı KIRAÇ'ları , Emniyet Genel Müdürlüğüne teslim ettiklerini söyledi .
RADAR , HABERLEŞME VE GÖRÜNTÜLEMEDE MİLLİ SİSTEMLERDemir , elektronik harp , radar , haberleşme , görüntüleme gibi unsurları yerli ve milli olarak karşılamak amacıyla başlatılan çeşitli projeleri de geçen yıl tamamladıklarını belirterek , şunları kaydetti : \ " F - 16 uçaklarımıza Milli Dost Düşman Tanıma Tanıtma Sistemi entegre ettik . SİHA'larımızda kullandığımız ve geçtiğimiz yıl açık şekilde ambargoya maruz kaldığımız CATS kameralarımızı seri üretime geçirdik , gelişmiş versiyonuna başladık . Ar - Ge projeleri kapsamında , katmanlı imalat , malzeme , kızılötesi , lazer ve elektromanyetik , elektro optik , yapay zeka ve otonomi , geniş bant mobil haberleşme ve harp sistemleri , enerjik malzemeler , KBRN ve RF teknolojileri konularında çeşitli seviyelerde teknoloji çalışmalarına devam ettik . Ülkemizde ilk kez Siber Güvenlik Haftası düzenlenerek , yerli - milli siber güvenliğin önemini en üst düzeyde ele aldık . Savunma sanayimizin nitelikli insan kaynağı ihtiyacı için oluşturduğumuz Vizyoner Genç , Savunma Sanayii Akademi ve Roboik gibi platformlar ve paydaşı olduğumuz TEKNOFEST ile gençlerimizin bu alana duyduğu ilginin artmasına destek olduk . \ " \ " SAVUNMA SANAYİSİNDEKİ TECRÜBE SAĞLIK SEKTÖRÜNE AKTARILDI\ "
Savunma sanayisinde edindikleri tecrübeyi yeni tip corona virüs ( Covid - 19 ) salgını nedeniyle sağlık sektörüne de aktardıklarını hatırlatan Demir , \ " İhtiyaç duyulan alanlarda yeni Ar - Ge projeleri başlattık , mevcut projeleri hızlandırdık . Yerli solunum cihazı hayata geçirildi . İlk yerli MR cihazı , mobil dijital röntgen cihazı , milli kalp akciğer pompası , otomatik harici defibrilatör cihazının daha gelişmiş versiyonu gibi çalışmalar hızlandı . \ " dedi .
Demir , \ " dual - use\ " olarak bilinen teknolojilerin hem askeri hem sivil amaçlı olarak çift yönlü kullanılmasına dair çeşitli projelere hız verdiklerini ifade ederek , dünyada yalnızca 7 ülkede üretilen x - ray araç ve konteyner tarama sistemlerini yerli imkanlarla üretmeyi amaçladıkları Milli Tarama Sistemi ( MİLTAR ) Projesi'ni Ticaret Bakanlığı için başlattıklarını kaydetti .
Çevre ve Şehircilik Bakanlığı için yürütülen Elektronik Beton İzleme Sistemi Projesi kapsamında teslimatları gerçekleştirdiklerini belirten Demir , TBMM Oylama Sistemi Projesi'nde ilk fazı bitirdiklerini ve Yüksek Seçim Kurulu için Veri Merkezi Projesi'ni başlattıklarını bildirdi . \ " 2021'DE AKINCI TİHA'DA İLK TESLİMATLAR YAPILACAK\ "
Geçen yıl savunma sanayisinin sadece yeni tip corona virüs ( Covid - 19 ) salgınına karşı mücadele etmediğinin altını çizen Demir , \ " Bu başarılar , üstü kapalı , deklare edilmemiş ambargolara rağmen elde edildi . Kelimenin tam anlamıyla tüm cephelerde adeta omuz omuza çarpışarak geldik ve başarılı olduk\ " değerlendirmesinde bulundu .
Demir , 2021 yılının da geçmişte başlayan projelerin tamamlandığı , yeni sistemlerin güvenlik güçlerine teslim edildiği , ihtiyaçlara göre yeni projelere başlanılan bir yıl olacağını belirterek \ " AKINCI TİHA'nın ilk teslimatlarını yapacağız . ATAK helikopterlerinin gelişmişi Faz - 2 versiyonun ilk teslimatlarına başlayacağız . Milli Muharip Uçağın ( MMU ) alt sistemlerinin tasarımlarına başlayacağız . Mini , Taktik , Operatif ve Stratejik sınıf İHA ve SİHA'larımız ile sürü sistem görevlerinin icrasına yönelik projelerimiz hayata geçirilecek\ " diye konuştu . \ " Alçak irtifa hava savunma füze sistemi HİSAR - A + envantere girecek ve ilk teslimatları yapılacak . Orta irtifa hava savunma füze sistemi HİSAR - O + ’nın testleri tamamlanacak ve envantere girmeye hazır hale gelecek . \ " ifadelerini kullanan Demir , Uzun Menzilli Hava ve Füze Savunma Sistemi - SİPER Projesi'nde , ASELSAN - ROKETSAN - TÜBİTAK SAGE'nin iş birliğinde sistem ve alt sistem bileşenlerine ilişkin detay tasarımının tamamlanacağını söyledi .
Demir , savaş uçaklarının hava üstünlüğü için geliştirilen kısa , orta ve uzun menzilli BOZDOĞAN ve GÖKDOĞAN hava - hava füzelerinin uçak üzeri atışlı testlerinin tamamlanacağının altını çizerek \ " İlk milli gemisavar füzemiz ATMACA , milli torpidomuz AKYA , tanksavar silahımız KARAOK’un ilk teslimatlarını yapacağız\ " dedi .
Platformlar için geliştirilen ilk milli 7,62 milimetrelik makineli tüfeklerin ( PMT 7,62 ) teslimatlarının başlayacağını aktaran Demir , yurt dışından tedarik edilen modüler barut sistemi yerine yerli olarak geliştirilen sistemlerin teslimatlarına da başlayacaklarını kaydetti .
Demir , envanterdeki havan silahlarının kullanım etkinliğinin artırılması için başlatılan projede modernize edilen ilk havan silahlarını teslim edeceklerini de dile getirdi . \ " İ SINIFI FIRKATEYN İSTANBUL'U DENİZE İNDİRECEĞİZ\ "
Demir , deniz projelerinde 2021'in önemli bir yıl olacağının altını çizerek şunları kaydetti : \ " Çok maksatlı amfibi hücum gemisi ANADOLU , test ve eğitim gemisi UFUK ve lojistik destek gemisini teslim edeceğiz , MİLGEM Projesi'nin 5. gemisi İ sınıfı fırkateyn İSTANBUL'u denize indireceğiz . Yeni Tip Denizaltı Projesi kapsamında 1. denizaltıyı suya indirecek ve 2. denizaltıyı havuza çekeceğiz . İnsansız su üstü ve su altı araçlarına yönelik yeni projeler başlatacağız . \ "
Ağır sınıf insansız kara aracının ( İKA ) prototipinin üretileceğine işaret eden Demir , hafif ve orta sınıf İKA'larda ilk araçların teslim edileceğini vurguladı .
Demir , TSK envanterinde ilk olacak Pars 6x6 mayına karşı korumalı araçların ilk teslimatlarının da yapılacağını söyledi .
Demir , motor projelerinde bu yılın somut çıktıların elde edileceği bir yıl olacağını belirterek \ " SOM ve ATMACA füzelerinde kullanılacak KTJ3200 Turbojet Motoru ilk kez teslim edilecek . ALTAY tankı için geliştirilen BATU tank motoru ilk prototipi çalıştırılacak . Yeni nesil hafif zırhlı araçlar için geliştirilen UTKU motor ve transmisyonun ilk prototipi çalıştırılacak\ " dedi .
Elektronik harpte , yüksek frekans elektronik taarruz sistemi ve erken ihbar radar sistemi gibi unsurların ilk kez teslim edileceğinin altını çizen Demir , SİHA'lar için CATS kameraların seri üretimi sürerken , gelişmiş versiyon ASELFLIR - F500C Projesi'nde tasarım aşamasına geçileceğini ve ASELFLIR - 600 projesinin başlatılacağını kaydetti . \ " KATEDECEĞİMİZ HER BİR MESAFE , SAVUNMA SANAYİMİZE BİR POZİTİF GİRDİ OLARAK GERİ DÖNECEK\ "
Demir , savunma sanayisinin geleceğini sıhhatli bir yönde yürütmek için üstlerine düşeni yapma konusunda bir saniye dahi tereddüt etmediklerini söyledi . \ " Katedeceğimiz her bir mesafe , savunma sanayimize bir pozitif girdi olarak geri dönecek ve ülkemizin savunmasına , memleketimizin teknoloji birikimine katkıda bulunacaktır . \ " diyen Demir , ülke savunmasına ve Türkiye'nin teknoloji birikimine katkı sağlamaları için toplumun değişik kesimlerine seslendi .
Üniversitelere çağrıda bulunan Demir , şunları kaydetti : \ " Günceli yakalayın , teknoloji odaklı savunma sanayisi gündemini yakından takip edin . Mühendislik başlığı altındaki tüm bölümlerde eğitim müfredatlarının , teknoloji odaklı olmak üzere , savunma sanayisinin ihtiyaçları , gündemi ve gelecek perspektifiyle senkronize edilmesinde fayda var . Finans , istatistik , dış politika , iletişim , kamu idaresi , hukuk gibi programlarda savunma sanayisinin müstakil bir konu olarak ele alınması ve gençlerin birikimine katkıda bulunulması çağrısında bulunuyorum . \ "
GENÇLERE \ " KENDİNİZİ GELİŞTİRİN\ "
ÇAĞRISIGençlere teknoloji odaklı savunma sanayisini takip etmeleri tavsiyesinde bulunan Demi , çok boyutlu ve kapsamlı bir alan olan savunma sanayisinde yer almak isteyen gençlere kapılarının sonuna kadar açık olduğunu ifade etti .
Gelecek 10 yılda savunma sanayisinin güçlü bir istihdam ve geniş imkanlar sağlayacağını anlatan Demir , \ " Kendinizi geliştirin . Hem mevcut literatürü kapsamlı bir şekilde takip edin hem yeni okumalarla geleceğe odaklanan bir perspektifle hareket edin . Üniversiteye adım attığınız andan itibaren savunma sanayisi gündemini yakından takip edin ve birikiminizle buradaki yerinizi ayırtın\ " dedi . \ " MEDYANIN SÜREÇLERİ TAKİP ETMESİ VE GELİŞMELERİ BİLDİRMESİ SON DERECE FAYDALI\ "
Medyaya da çağrıda bulunan Demir , okur yazarlık , uzmanlık ve analiz imkanları artırılarak , savunma ve güvenlik muhabirliğinin güçlendirilmesi gerektiğini bildirdi .
Medyanın farklı kesimleri teşvik ettiğinin altını çizen Demir , şunları söyledi : \ " Sektörün yoluna güçlü şekilde devam etmesinde ( medyanın ) pozitif katkısı var . İsimsiz kahramanlarla dolu bir sektörde medyanın süreçleri takip etmesi ve gelişmeleri bildirmesi son derece faydalı . Sektörün gizlilik ve işlerin mahremiyeti gibi boyutlarına dikkat ederek , gerçekçi analiz ve haberler için her tür desteği vermeye hazırız . Fakat sizlerden ricamız , savunma okur yazarlığı , savunma ve teknoloji farkındalığı , savunma ve güvenlik muhabirliği gibi konulara kapsamlı bir şekilde eğilmenizdir . \ " \ " SEKTÖRÜMÜZ TÜM DÜNYAYA BAŞARILI ÜRÜNLER İHRAÇ EDİYOR\ "
İş insanlarına da seslenen Demir , ihracat için sahaya inerek gece gündüz çalışmalarını istedi .
Savunma sanayisi sektörünün tüm dünyaya başarılı ürünler ihraç ettiğini dile getiren Demir , \ " Beklemeyin , izlemeyin . Aktif bir şekilde tüm dünyayı takip edin , dolaşın . İmkanları zorlayın . Başkaları yapıyorsa bilelim ki çalışırsak eğer biz de yapabiliriz . Devletimiz her tür desteği veriyor . Daha fazla aktif olun , daha fazla sahaya inin . Temas kurun , anlatın , anlattırın ve Türk savunma sanayisinin bayrağını yükseltin\ " diye konuştu . \ " TÜRK SAVUNMA SANAYİSİNIN HER BİR NEFERİ , HER BİR KURUMU GECE GÜNDÜZ ÇALIŞMALIDIR\ "
Demir , Türkiye ve dünyanın , savunma sektöründe faaliyet gösteren firmaları izlediğini belirterek , \ " Bugüne dek başardıklarımız yetmez , iki kat çalışın ve mazeretleri unutun\ " ifadesini kullandı .
Cumhurbaşkanı Recep Tayyip Erdoğan'ın hedefleri net bir şekilde gösterdiğini anlatan Demir , \ " Her tür desteğin verildiği bir ortamda projelerin aksaması , gecikmesi veya ötelenmesine yol açacak hiç bir gerekçe ve mazeret yoktur . Türk savunma sanayisinin her bir neferi , her bir kurumu milletin verdiği desteğe layık olmak için gece gündüz çalışmalıdır . Uyum , iş birliği ve koordinasyon halinde bir bütünün parçaları olarak çalışmaya devam . Sorunları çöze çöze , sıkıntıları aşa aşa büyük hayallere doğru yürüyoruz\ " değerlendirmesinde bulundu . \ " BİRBİRİMİZE OMUZ VERELİM , MEMLEKET YÜKSELSİN\ "
İlgili tüm sektör ve tüm kurumlara da birlikte iş yapma çağrısında da bulunan Demir , \ " Birbirimize omuz verelim , memleket yükselsin\ " dedi .
İçinde teknoloji ve insanın olduğu tüm konuların savunma sanayisinin konusu olduğuna işaret eden Demir , şu ifadeleri kullandı : \ " Biz , tecrübemizi tüm sektörlerle paylaşmaya , farklı kurum ve kesimlerle sektörler arası ilişkiye değer veriyoruz . Öğreneceğimiz çok şey olduğu gibi , onlarla paylaşacak çok şeyimiz olduğuna da inanıyoruz . Ayrıca iş modeli olarak SSB modelinin başarılı olduğunu düşünüyor ve bu birikimimizi sizlerle paylaşmak istiyoruz . İster iş modeli olsun ister ortak projeler isterse teknoloji altyapısı konusunda destek olsun istisnasız her alanda iş birliği için kapılarımız sonuna kadar açık . \ " \ " GÜÇLÜ TÜRKİYE , GÜÇLÜ VE BAŞARILI BİREYLERDEN GEÇER\ "
Geleceğin mühendisleri , teknisyenleri , idarecilerinin ilkokuldan hatta aileden itibaren başlayan bir eğitimle yetişeceklerine dikkati çeken Demir , şunları kaydetti : \ " Bu eğitimle güçlü ve başarılı bir savunma sanayisi çalışanı yetişecektir . O yüzden ilk andan itibaren , tüm ailelere çağrıda bulunuyorum . Çocuklarınızdaki teknoloji farkındalığını ve ilgisini artırın . Bağımlılığa düşmeden , yoğun ve güçlü bir takiple teknolojiyi ve tartışmaları izlemelerini , soru sormalarını sağlayın . Güçlü Türkiye , güçlü ve başarılı bireylerden geçer . İyi bir mühendis olmak aileden başlar . Tüm ailelere çağrımdır , çocuklarınızı teknolojiye yönlendirin . \ "
VİDEO : BAYRAKTAR AKINCI TİHA , İLK KEZ GÖKYÜZÜ İLE BULUŞTU - ARŞİV

Bilincinin açık olduğu belirtilen İspanyol pilotun sağlık durumunun , yarışlara katılmasına engel olup olmayacağı bilinmiyor .
Formula 1 Dünya Şampiyonası'nda iki şampiyonluğu bulunan İspanyol pilot Fernando Alonso , trafik kazası geçirdi .
Takımı Alpine'den yapılan açıklamada , İsviçre'de bisiklet sürerken trafik kazası geçiren 39 yaşındaki pilotun bilincinin açık olduğu ve bu sabah detaylı sağlık kontrolüne gireceği belirtildi .
Formula 1'e iki yıl aranın ardından bu sezon Renault'un yerine Alpine adıyla kurulan takımla katılacak İspanyol pilotun sağlık durumunun , yarışlara katılmasına engel olup olmayacağı ise bilinmiyor .
Renault takımıyla 2005 ve 2006'da şampiyonluk yaşayan Fernando Alonso , son olarak McLaren takımıyla 2018 yılında Formula 1'e veda etmiş ve kariyerini diğer otomobil yarışlarına yönlendirmişti .

İsrail'de Covid - 19 aşısının ikinci dozu yapılan 128 bin kişiden yalnızca 20'sine virüs bulaştı . Virüs tespit edilenlerden hiçbirinin ateşi 38,5 derecenin üzerine çıkmadı veya hastaneye kaldırılmadı .
İsrail'de Pfizer ve BioNTech'in geliştirdiği aşının ikinci dozu yapılan 128 bin 600 kişiden sadece yüzde 0,015'i corona virüse ( Covid - 19 ) yakalandı .
İsrail'deki Maccabi Sağlık Servisi , Covid - 19 aşısının ikinci dozu yapılan kişilerin virüse yakalanma oranlarına ilişkin araştırmasının sonuçlarını kamuoyuyla paylaştı .
Araştırmada , 128 bin 600 kişiye Pfizer ve BioNTech'in geliştirdiği aşının ikinci dozu yapıldıktan bir hafta sonra bu kişilerden yalnızca 20'sine Covid - 19 bulaştığı belirtildi .
Araştırmayı yürüten isimlerden Anat Ekka Zohar , yerel basına yaptığı açıklamada , virüs tespit edilen söz konusu 20 kişinin hiçbirinin ateşinin 38,5 derecenin üzerine çıkmadığını veya hastaneye kaldırılmadığını ifade etti .
Zohar , bu durumun , ikinci doz yapılan kişilere virüs bulaşsa bile aşının hastalığın ağır geçmesini önlediğinin göstergesi olabileceğini kaydetti .
Yaklaşık 9,3 milyon nüfusa sahip İsrail'de Pfizer ve BioNTech'in geliştirdiği Covid - 19 aşısının 20 Aralık 2020'de ilk dozu , 9 Ocak'ta da ikinci dozunun uygulanmasına başlanmıştı .
Sağlık Bakanlığının verilerine göre , 2 milyon 637 bin 279 kişiye Covid - 19 aşısının ilk dozu , 1 milyon 189 bin 813 kişiye de ikinci dozu yapıldı . \ " 10 KİŞİNİN 9 AYLIK SERVET ARTIŞIYLA TÜM DÜNYA AŞILANABİLİR\ "

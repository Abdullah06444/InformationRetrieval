Gram altın 331 lira , çeyrek altın 541 lira ve Cumhuriyet altını 2.229 liradan işlem görüyor .
Çeyrek altın fiyatları bugün ne kadar oldu ?
11 Mart 2020 anlık ve güncel çeyrek altın kuru fiyatları .
Altının gram fiyatı , güne yükselişle başlamasının ardından 331 liradan alıcı buluyor .
Dün , dolar kurundaki yükselişe rağmen altının ons fiyatındaki düşüşe paralel değer kaybeden gram altın , günü bir önceki kapanışa göre yüzde 1,5 azalışla 326,5 liradan tamamladı .
Bugüne değer kazancıyla başlayan altının gram fiyatı , saat 15.45 itibarıyla önceki kapanışın yüzde 0,6 üzerinde 331liradan işlem görüyor .
Aynı dakikalarda Kapalıçarşı'da çeyrek altın 541 lira , Cumhuriyet altını da 2.229 liradan satılıyor .
Altının ons fiyatı , şu dakikalarda önceki kapanışa göre yüzde 0,9 artışla 1.668 dolar seviyesinde dengelendi .
Analistler , yeni tip corona virüs ( Covid - 19 ) salgınına ilişkin endişelerin , Avrupa'dan gelen haberlerle arttığını ve buna bağlı olarak risk iştahının gerilediğini kaydetti .
İngiltere Merkez Bankası'nın ( BoE ) bugün sürpriz bir şekilde politika faizinde 50 baz puanlık indirime gittiğini belirten analistler , merkez bankalarının genişlemeci adımlarının altın fiyatlarını yukarı yönlü desteklemeye devam ettiğini ifade etti .
Analistler , bugün ABD'de açıklanacak enflasyon verilerinin takip edileceğine değinerek , teknik açıdan altının onsunda 1.690 doların direnç , 1.640 doların destek konumuna geldiğini , gram altında ise 315-330 lira bandının öne çıktığını belirtti .
PİYASALARDA CORONA VİRÜS PANİĞİ SÜRER Mİ ?

Çin'in güneybatısında kalan Yünnan bölgesindeki bir havalimanında uçağa biniş sırasında ekstra bagaj ücreti ödemek istemeyen kişiler , duruma ilginç bir çözüm buldu .
Dört kişi uçağa binerken 30 kilo portakal için istenen yaklaşık 340 TL’lik ücreti ödememek için portakalları yedi .
Kişilerden Wang , " Bir daha portakal yemek istemiyorum " dedi Yünnan'ın başkenti Kunming'deki havalimanında yaşanan olayda dört kişi , şehre düzenledikleri iş seyahatinde 30 kilogram portakal satın aldı .
Kİşiler havalimanında bagaj teslim sırasında portakallarla uçağa biniş yapmak istediklerinde , havayolu yetkilileri belirlenen bagaj ağırlığını aştıkları için ek ücret ödemeleri gerektiğini söyledi .
Buna göre portakallar için kilogram başına 10 Çin Yuanı ( yaklaşık 11,5 TL ) olacak şekilde toplam 300 Çin Yuanı ( yaklaşık 340 TL ) ek bagaj masrafı çıktı . Wang ve arkadaşlarıysa ek ücreti çok fazla bulduklarını belirterek ödemek istemediklerini söyledi .
Daha sonra grup , durumu çözmek için ilginç bir karar verdi .
20-30 DAKİKA SÜRDÜDört kişi yanında getirdiği 30 kilogram portakalın hepsini havalimanında tek seferde yedi .
" Orada oturup ne varsa yedik " diyen Wang , portakalları bitirmelerinin " 20-30 dakika sürdüğünü " söyledi .
Ancak azimle girişip kısa süre içinde portakalları silip süpüren Wang ve arkadaşlarının ağzında ülser oluştu . Wang " Bir daha asla portakal yemek istemiyoruz " dedi .

Yargıtay 20. Hukuk Dairesi , alt kattaki daireye su akıtmasına rağmen banyosunu ve balkonunu tamir ettirmeyen komşunun tazminat ödemesine ilişkin yerel mahkeme kararını onadı .
İstanbul'da , üst katındaki dairenin banyo ve balkonundan evine su sızan kişi , komşusunun arızayı tamir ettirmemesi üzerine mahkemeye başvurdu .
Davacı komşu , üst katındaki dairenin balkon ve banyosundan gelen su sızıntısı nedeniyle evinin zarar gördüğünü , zararların tespiti için Bakırköy 8. Sulh Hukuk Mahkemesince tespit yaptırdığını belirterek , zararlarının toplamı bin 168 lira maddi tazminat ile bin lira manevi tazminata hükmedilmesini istedi .
Davaya bakan \u2028Bakırköy 6. Asliye Hukuk Mahkemesi , 2013'teki kararıyla maddi tazminat talebinin 850 lirasını kabul etti , manevi tazminat istemini ise reddetti .
Kararın temyiz edilmesi üzerine dosya Yargıtay 20. Hukuk Dairesine geldi .
Daire , \ " manevi tazminat\ " istemi yönünden hükmün onanmasına , \ " maddi tazminat ve onarım yapılması\ " na dair talep yönünden ise hükmün bozulmasına karar verdi .
Davanın davalıya ait bağımsız bölümünden , davacıya ait bağımsız bölüme su sızması nedeniyle oluşan zararın tahsili ve onarım istemine ilişkin olduğu belirtilen kararda , taraflar arasındaki bu uyuşmazlığın Kat Mülkiyeti Kanunu hükümlerinden kaynaklandığı , bu Kanunun uygulanmasından doğacak her türlü anlaşmazlığın , değerine bakılmaksızın , sulh hukuk mahkemesinde çözümleneceğinin hükme bağlandığı vurgulandı .
Dairenin kararında , buna göre mahkemece , \ " kat mülkiyetinden kaynaklanan maddi tazminat istemi ve onarım yapılması\ " konusundaki davanın ayrılarak , görevsizlik kararı verilerek dosyasının görevli ve yetkili sulh hukuk mahkemesine gönderilmesi gerektiğine hükmedildi .
GÖREVSİZLİK SONRASI SULH HUKUK MAHKEMESİNE GELDİBakırköy 6. Asliye Hukuk Mahkemesinin görevsizlik kararından sonra yargılamaya devam eden Bakırköy 2. Sulh Hukuk Mahkemesi , davayı kabul ederek bin 168 liranın dava tarihinden itibaren işletilecek yasal faiziyle davalıdan tahsili ile davacıya verilmesine hükmetti .
Davacıya ait balkon ve banyodaki rutubetlerin , dökülmelerin ve kararmaların davalının dairesinden kaynaklandığı tespitini yapan yerel mahkeme , \ " davalının balkonunu doğrama korkulukları ile balkon çıkıntısı arasındaki kılcal boşlukların su geçirmez likit izolasyon malzemeleriyle dolgusunu yaptırmasına , bu işlem için davalıya 1 iş günü süre verilmesine , \u2028 davalının dairesinin banyosunda bulunan küvetin sökülerek seramik kaplamaların ve derzlerin yenilenmesi ve daha sonra akrilik küvetin monte edilmesi için davalıya 2 iş günü süre verilmesine\ " karar verdi .
Bu kararın da davalı tarafından temyiz edilmesi üzerine dosya tekrar Yargıtaya geldi .
Yargıtay 20. Hukuk Dairesi , yerel mahkemenin kararını oy birliğiyle onadı .
Kararda , gereği yerine getirilerek taşınmazda gerekli önlemlerin alınmasına ve davanın kabulüne karar verilmesinde bir isabetsizlik bulunmadığı belirtildi .

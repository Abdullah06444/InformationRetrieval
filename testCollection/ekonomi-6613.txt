ETİ Şirketleri Onursal Başkanı ve ETİ Makine Yönetim Kurulu Başkanı Firuz Kanatlı , tedavi gördüğü hastanede hayatını kaybetti . Kanatlı , cumartesi günü Eskişehir'de toprağa verilecek .
ETİ Şirketleri Onursal Başkanı ve ETİ Makine Yönetim Kurulu Başkanı Firuz Kanatlı , tedavi altında tutulduğu Eskişehir Acıbadem Hastanesi'nde hayatını kaybetti . \nFİRUZ KANATLI CUMARTESİ GÜNÜ DEFNEDİLECEK\nETİ'den yapılan yazılı açıklamaya göre , Firuz Kanatlı'nın cenazesi 21 Ekim Cumartesi günü Eskişehir Gümülcine Camisi'nde kılınacak öğle namazının ardından Eskişehir Seyit Gazi Yolu Asri mezarlığına defnedilecek . \nFİRUZ KANATLI KİMDİR ? \nFiruz Kanatlı , 1932 tarihinde Eskişehir‘de doğdu .
Babası Ahmet beydir .
Ailesi Gümülcine‘den 1924 yılında Türkiye’ye göç ederek önce Adapazarı‘na sonra Eskişehir‘e göç etti .
Mehmet adında bir amcası vardır .
İlkokul üçüncü sınıfa kadar Eskişehir’de okudu .
Daha sonra da Galatasaray Lisesi‘nde liseyi bitirene kadar okudu .
Üniversite eğitiminde İsviçre Cenevre Üniversitesi’nde işletme eğitimi aldı . \nİsviçre’den dönüşünde babasına ait olan Gümülcineli Un Fabrikası’nda çalışmaya başladı . \nFabrikanın ismi sonradan Kanatlı Un Fabrikası oldu .
Fakat amcasının çocukları da orada oldukları için herkese yetmeyeceğinden yeni iş arayışına girdi . \nBu arada askerliğini 1957 – 1958 yıllarında İstanbul , Terkos’a yakın Yassıviran’da yaptı . \nBİSKÜVİ YAPMA FİKRİ ASKERDE KANTİNCİYKEN GELDİ\nAskerde Kantin sorumlusuyken aklına bisküvi yapma fikri girdi .
Askerlik dönüşü de bunu gerçekleştirdi .
Bu arada askerliğinin son günlerinde evlendi . Kanatlı , markayı \ " Bal\ " adıyla çıkarmak istedi ancak marka ismini başka biri kullandığından tescil ettiremedi , Eti markasını seçerek 1962 yılında Eskişehir’de üretime başladı . \n‘Eti Bisküvi Fabrikası‘ , bir yıl sonra 22 çalışanıyla üretime geçti .
Fabrikanın ilk ürünleri arasında , ‘Finger’ , ‘Marie’ , ‘Kremalı’ , ‘Sable’ ve ‘Bademli’ yer aldı .
1965 yılına gelindiğinde Eti artık Türk mühendislerin de katılımıyla otomasyona geçişi tamamladı .
1972’de ticari ünvanı ‘Eti Gıda Sanayi ve Ticaret A. Ş. ’ olarak değişti .
İlk ihracatını 1974’te Kıbrıs’a gerçekleştiren Eti , beş yıl sonra grup şirketlerinin tüm makine ve tesis ihtiyaçlarını kendisi karşılamaya başladı . \n1980’de ‘Tam Gıda Sanayi ve Ticaret A. Ş. ’ olarak Eskişehir Organize Sanayi Bölgesi’nde kuruldu .
Bisküvi , çubuk kraker ve kek üretimine başlayan firma , bir yıl sonra ürünlerin pazarlaması ve satışını etkin olarak yürütebilmek için Eskişehir merkezli ‘Eti Pazarlama ve Sanayi A. Ş. ’yi kurdu .
1983’te ilk kez ‘sanayi tipi kek’ üretimine başlayan Eti , aynı yıl İngiltere Alimentacion Europe ve Golden Mercury International Ödülleri’ni almaya hak kazandı .
1988 yılında , Türk Standartları Enstitüsü , ambalajlarıyla da beğenilen Eti ürünlerini , birinciliğe layık gördü .
1992’de Eti Gıda A. Ş. Organize Tesisleri hayata geçirildi .
Türkiye’nin bisküvi sektöründeki ilk ISO 9002 belgesini alan firma , Kasım 2001 – Mart 2002 arasında yapılan ‘Tüketicinin En Güvendiği Marka‘ anketi sonucunda 2002 Kalite Ödülü’nü aldı .
Bugün Eti’nin kraker , kek , turta , gofret , çikolata kaplamalı ürünler , çikolata , sağlık ve çocuk ürünleri kategorilerinde 150 çeşidi aşkın ürünü bulunuyor .
ETİ’yi kuran ve büyük bir marka haline getiren Firuz Kanatlı , işi çocuklarına devrettikten sonra şirketin yönetimine karışmamayı tercih ediyor . \nFiruz Kanatlı , 1958 yılında Gülay hanım ile evlendi . “Ahmet Firuzhan” , Gülden ve Aydan adlarında 3 çocuğu vardır .

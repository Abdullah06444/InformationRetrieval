YKS'ye girecek öğrenciler hafta sonu sokağa çıkma kısıtlamasından muaf tutulacak .
Öğrenciler cumartesi günü nüfus müdürlüğünden kimlik başvurusu yapabilecek .
İçişleri Bakanlığı Nüfus ve Vatandaşlık İşleri Genel Müdürlüğü , ÖSYM tarafından gerçekleştirilecek Yükseköğretim Kurumları Sınavı'na ( YKS ) girecek öğrencilerin T. C. Kimlik Kartı başvurularının alınması amacıyla tüm il ve ilçe nüfus müdürlüklerinin 6 Haziran Cumartesi 10.00-17.00 saatleri arası açık olacağını bildirdi .
Genel Müdürlüğün Twitter hesabından yapılan paylaşımda , 15 yaşını tamamlayanların , anne , baba , veli veya vasisi T. C. Kimlik Kartı başvurusunda bulunmakla sınırlı olmak , sosyal mesafe kuralına riayet etmek ve maske takmak kaydıyla sınava başvurulduğunu gösterir fotoğraflı belgeyle sokağa çıkma kısıtlamasının olduğu 6 Haziran Cumartesi 10.00-17.00 saatleri arası sokağa çıkabileceği belirtildi .
Açıklamada , \ " Öğrencilerimizin mağdur olmaması için başvurudan önce T. C. Kimlik Kartı bedellerinin PTT , anlaşmalı bankalar ya da interaktif vergi dairesi ( https://ivd.gib.gov.tr ) adresinden yatırılması ve son 6 ayda çekilmiş bir adet biyometrik , fotoğrafla bulundukları yer il veya ilçe nüfus müdürlüklerine randevusuz olarak müracaat etmeleri kamuoyuna saygıyla duyurulur\ " ifadeleri kullanıldı .

Ticaret Bakanı Pekcan , Birleşik Krallık ve Türkiye arasındaki Serbest Ticaret Anlaşması ile Gümrük Birliği'nin 25 yıl boyunca getirdiği kazanımları korurken Birleşik Krallık ile ilişkileri daha da derinleştirme yönünde ilk adımı attıklarını bildirdi . Birleşik Krallık Uluslararası Ticaret Bakanı Truss da konuya ilişkin olarak , \ " İlişkilerimizin potansiyeli , gelecekte Türkiye’nin dinamizmi göz önünde bulundurulduğunda , Birleşik Krallık'ın global bir hizmet sağlayıcısı olduğu düşünüldüğünde çok da önemli olacaktır\ " dedi .
Türkiye ile Birleşik Krallık arasında Serbest Ticaret Anlaşması imzalanması dolayısıyla düzenlenen tören , Ticaret Bakanı Ruhsar Pekcan ile Birleşik Krallık Uluslararası Ticaret Bakanı Liz Truss'ın video konferans yöntemiyle katılımıyla gerçekleştirildi .
Pekcan , Birleşik Krallık'ın Avrupa Birliği'nden ( AB ) ayrılmasıyla iki ülke arasındaki ticaret rejiminin yeniden belirlenmesi ihtiyacı doğduğuna dikkati çekerek , bugün imzalanan anlaşmayla ülkeler arasında ikili bazda bir tercihli ticaret rejiminin tesis edileceğini belirtti .
Türkiye ve Birleşik Krallık arasında imzalanan STA sayesinde , ikili ticaretin etkin ve sorunsuz bir şekilde devam edeceğini söyleyen Pekcan , \ " Bu anlaşma , önümüzdeki dönemde Türkiye ve Birleşik Krallık arasındaki ticaretimizin gelişiminin en büyük teminatı olacak . Firmalarımızın rekabetçi olduğumuz sektörlerde İngiltere'ye kolay ve sorunsuz bir biçimde ihracat yapabilmelerini garanti altına alacaktır\ " diye konuştu .
Pekcan , Birleşik Krallık'ın , 31 Ocak 2020 tarihi itibarıyla Avrupa Birliği'nden resmen ayrıldığını ve bu yıl sonuna kadar bir geçiş süreci öngörüldüğünü hatırlatarak , Türkiye olarak bu süreci yakından takip ettiklerini , oldukça yoğun bir mesai harcadıklarını ifade etti .
Yıl boyunca hem AB hem de Birleşik Krallık makamlarıyla yoğun bir diplomasi trafiği yürüttüklerini dile getiren Pekcan , şöyle konuştu : \ " Türkiye olarak temel amacımız , Avrupa Birliği ile Gümrük Birliği'nden kaynaklı ticari ilişkilerimize de halel getirmeden , Birleşik Krallık ile arzu ettiğimiz bir ticaret anlaşmasını imzalamak idi . Bugün itibarıyla amacımıza ulaşmış bulunuyoruz . Anlaşmanın az sonra imzalanmasıyla birlikte , Birleşik Krallık ile aramızdaki ticaret yapısıyla ilgili bir belirsizlik kalmayacaktır . Ticaretimiz her zamanki etkinliğiyle sürecek ve inanıyorum daha da gelişecektir . Gümrük Birliği'nin 25 yıl boyunca getirdiği kazanımları korurken , Birleşik Krallık ile ilişkilerimizi imzalayacağımız Serbest Ticaret Anlaşması kapsamında daha da derinleştirme yönünde ilk adımı atıyoruz . \ " \ " TÜM BELİRSİZLİKLER , HUKUKİ VE TEKNİK HANDİKAPLAR ORTADAN KALKTI\ "
Bakan Pekcan , bu noktaya gelmenin kolay olmadığını vurgulayarak , AB ve Birleşik Krallık arasında yürütülen müzakerelerdeki belirsizliklere rağmen Türkiye olarak uzun süredir Birleşik Krallık ile teknik düzeydeki müzakereleri sürdürdüklerini ve üst düzeyde pek çok temas gerçekleştirdiklerini bildirdi .
Bir taraftan da AB makamlarıyla süreçle ilgili istişarelere davam ettiklerini anlatan Pekcan , Türkiye açısından çok yönlü bir ticaret diplomasisi süreci yaşandığını söyledi .
Pekcan , nihayetinde Türkiye olarak Birleşik Krallık ile taslak anlaşmayı imzaya hazır hale getirdiklerini belirterek , \ " Artık yıl tamamlanmak üzereyken ve geçiş süreci dolmak üzereyken , Birleşik Krallık ve AB arasında anlaşma sağlanmasıyla ülkemiz ile Birleşik Krallık arasında bir serbest ticaret anlaşması imzalanması noktasında tüm belirsizlikler ve tüm hukuki ve teknik engeller de ortadan kalkmış oldu . Biz de bu çerçevede bugün itibarıyla Birleşik Krallık ile anlaşmamızı imzalayacak olmaktan büyük bir memnuniyet duyuyoruz\ " dedi . \ " SERBEST TİCARET ANLAŞMASI TÜM SANAYİ VE TARIM ÜRÜNLERİNİ İÇERİYOR\ "
Pekcan , \ " Bugün iş insanlarımızın beklentilerini karşılamanın ve onlara verdiğimiz sözü yerine getirmenin memnuniyetini yaşıyoruz . İş insanlarımız gönül rahatlığıyla bizim için her açıdan kritik bir pazar olan İngiltere ile ticaretlerini sürdürebilirler\ " dedi .
Ticaret Bakanı Pekcan , \ " Taraflar olarak ' tarifesiz ' STA hedeflemiştik , bu gerçekleşti . Anlaşma , tüm sanayi ve tarım ürünlerini içeriyor\ " diye konuştu . \ " ANLAŞMA 1 OCAK 2021 TARİHİNDE DEVREYE GİRECEK\ "
Bakan Pekcan , Serbest Ticaret Anlaşması'nın 1 Ocak 2021 tarihinde devreye gireceğini ve hiçbir süre kaybının olmayacağını belirterek , şunları kaydetti : Anlaşma olmasaydı , Birleşik Krallık'a yaptığımız ihracatın yaklaşık yüzde 75’i vergi yüküyle karşı karşıya kalacak , yaklaşık 2,4 milyar dolara varan bir zararımız olacaktı .
Bu risk an itibarıyla ortadan kalkmıştır .
STA , Türkiye ve Birleşik Krallık ilişkileri bakımından yeni ve çok özel bir kilometre taşı .
Anlaşma , mevcut ticari ve ekonomik ilişkilerimizin çerçevesinin korunması ve geliştirilmesi konusunda hükümetlerimiz arasındaki ortak anlayış ve iradenin bir sonucudur . \ " BİRLEŞİK KRALLIK ULUSLARARASI TİCARET BAKANI TRUSS : İLİŞKİLERİMİZİN POTANSİYELİ ÇOK DA ÖNEMLİ OLACAKTIRBirleşik Krallık Uluslararası Ticaret Bakanı Liz Truss , Türkiye ve Birleşik Krallık arasında serbest ticaret anlaşmasının imzalanmasıyla iki ülke arasındaki işbirliğinde yeni bir sayfanın açıldığını söyledi . Serbest ticaret anlaşmasını imzaladıkları için çok büyük memnuniyet duyduğunu belirten Bakan Truss , “Bugün Türkiye ile Birleşik Krallık dünyanın karşılaştığı zorlu koşullar karşısında bir araya gelmektedir” İfadesini kullandı . Bakan Truss , iki ülke arasındaki ticaret potansiyelinin daha da güvenli bir şekilde artırılmasının amaçlandığını söyledi . Truss , “Biz özellikle hizmetleri de kapsayacak çok daha iddialı genişletilmiş bir anlaşma yolunda hazırlık yapıyoruz . Bu anlamda hem ürünlerden , araçlardan , diğer sektörlere kadar iki ticaret ülkesi olarak çok daha hızlı bir şekilde hizmetler alanında da , teknoloji ticaretinde de büyük ivmeler kazabileceğimize inanıyorum” yorumunu yaptı . Özellikle finans ve biyoteknoloji alanında birçok şeyi gerçekleştirilebileceğine inandığını belirten Bakan Truss , “İlişkilerimizin potansiyeli , özellikle de gelecekte Türkiye’nin dinamizmi göz önünde bulundurulduğunda , Birleşik Krallık'ın global anlamda bir hizmet sağlayıcısı olduğu düşünüldüğünde çok da önemli olacaktır . Bu bağlamda malların ticareti açısından , hem demir çelik hem de otomotiv alanında , hem de tedarik zincirlerinin geliştirilmesi anlamında önem arz etmektedir” dedi . Birleşik Krallık tüketicileri için Türkiye’de üretilmiş olan beyaz eşyalar da dahil , kaliteli ürünleri almalarının mümkün olacağının altını çizen Bakan Truss , “Bunun dışında tarım ürünlerinde de tüketicilerin düzgün fiyatlar ile düzgün ürünleri alması konusunda da büyük katkı sağlayacaktır” değerlendirmesini yaptı . Bakan Truss , “Birleşik Krallık'ın 62 ülke ve Avrupa Birliği ( AB ) ile de yaptığı ticaret anlaşmaları kapsamında , biz sadece ticarete ivme kazandırmıyoruz , büyümeyi de hedefliyoruz . Bugün Türkiye ile Birleşik Krallık arasında işbirliğine yeni sayfa açtık” ifadelerini kullandı . TİM BAŞKANI GÜLLE : BİRLEŞİK KRALLIK İLE TİCARETİMİZDE YENİ BİR DÖNEM BAŞLANGICININ ARİFESİNDEYİZTürkiye İhracatçılar Meclisi ( TİM ) Başkanı İsmail Gülle , Türkiye ile Birleşik Krallık arasında imzalanan serbest ticaret anlaşmasına ilişkin , \ "
Kazan - kazan modeli çerçevesinde , Birleşik Krallık ile ticaretimizde yeni bir dönem başlangıcının arifesindeyiz\ " ifadesini kullandı . Gülle yazılı açıklamasında , ihracatçılar olarak , Türkiye'nin önemli ihraç pazarlarından olan Birleşik Krallık'ın Brexit sürecini başından beri büyük bir dikkatle takip ettiklerini söyledi . Birleşik Krallık'ın , 2019 yılında 10,8 milyar dolarla en çok ihracat gerçekleştirilen 2'inci ülke olduğuna dikkati çeken Gülle , sözlerini şu şekilde sürdürdü : \ "
Aynı zamanda yaklaşık 5,4 milyar dolarlık dış ticaret fazlası verdiğimiz bir ticaret partnerimiz .
Yani Birleşik Krallık'a ithalatımızın yaklaşık 2 katı kadar ihracat yapıyoruz .
Bu yıl Birleşik Krallık'a otomotiv sektöründe 2 milyar doların üzerinde , hazır giyim , elektrik - elektronik ve mücevher sektörlerinde ise 1 milyar doların üzerinde ihracat gerçekleştirdik .
Bunun yanında , Birleşik Krallık , elektrik - elektronik ve mücevher sektörlerimizin en çok ihracat gerçekleştirdiği ülke olarak büyük önem taşıyan bir pazar .
Bu sebeple Brexit süreci ve sonrası , sürekli gündemimizde yer aldı . \ " \ "
GÜMRÜK BİRLİĞİ ANLAŞMAMIZDAN SONRA EN ÖNEMLİ ANLAŞMAMIZ OLACAK\ " Gülle , Ticaret Bakanlığı'nın süreçle ilgili olarak anbean bilgilendirme yaptığını belirterek , şunları kaydetti : \ "
Yoğun gayret ve mekik diplomasisi faaliyetleriyle müzakereler kararlılıkla sürdürüldü ve sonuç olarak Saygıdeğer Cumhurbaşkanımızın dün müjdesini verdiği serbest ticaret anlaşması haberini aldık .
Kazan - kazan modeli çerçevesinde , Birleşik Krallık ile ticaretimizde yeni bir dönem başlangıcının arifesindeyiz .
Dünyada ticaret bloklarının yeniden şekillendiği ve yakından tedarik eğiliminin hız kazandığı bu süreçte , oldukça anlamlı bir işbirliğine imza atıyoruz . \ " Serbest ticaret anlaşmasının , Gümrük Birliği anlaşmasından sonra en önemli anlaşma olacağına vurgu yapan Gülle , \ "
Türkiye - Birleşik Krallık serbest ticaret anlaşmasında , Türk ihracatçısının hakları sonuna kadar savunulmuş ve serbest ticaretin devamı esas kılınmıştır .
Anlaşma ile Birleşik Krallık'a olan ihracatımızdaki olası engellerin de böylelikle önüne geçilmiştir\ " ifadelerini kullandı . Gülle , anlaşmanın iki yıl içerisinde dijital hizmetler de dahil olmak üzere hizmetleri ve tarımla ilgili daha kapsamlı düzenlemeleri içerecek şekilde tekrar görüşüleceğini belirterek bunun da önemli bir adım olduğunu bildirdi .

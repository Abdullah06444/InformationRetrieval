Milli Eğitim Bakanlığı ( MEB ) , 6-9 yaş grubu çocuklara ilk yardım eğitimi vermek için ' İlk Yardım Okulu : Kahramanlar İş Başında ' adlı bir kitap hazırladı .
Kitabın tanıtımını yapan Milli Eğitim Bakanı Ziya Selçuk , \ " Bu eğitimin çocuk yaşlarda başlamasının çok ayrı bir değeri var . 112'yi aramak bile bir tedbirdir\ " dedi .
Milli Eğitim Bakanı Ziya Selçuk , ' İlk Yardım Okulu : Kahramanlar İş Başında ' kitabının tanıtımı için MEB Başöğretmen Salonu'nda düzenlenen programa katıldı .
Burada konuşan Bakan Selçuk , böyle bir faaliyetin Türkiye'de ilk kez yapıldığını belirterek , çocukların ruhsal ve fiziksel sağlığını koruyacak ortamlar geliştirmenin ve tedbirler almanın hayati derecede önem taşıdığını söyledi .
Kısa bir süre önce ilk yardım eğitimi seferberliği başlattıklarını ve ilk aşamada 260 bin öğretmenin bu eğitimlere katılacağını ifade eden Selçuk , \ " Sadece öğretmenlerimizle kalmayacağız , öğrencilerimiz ve velilerimiz için de bu eğitimleri genişleterek sürdüreceğiz . Bunun hayat kurtaran bir tedbir olduğunun farkındayız . Ve hekimlerimizin , uzmanlarımızın , öğretmenlerimizin , eğitimcilerimizin , psikolojik danışmanlarımızın ısrarla vurguladıkları bir konuda böylesine güzel bir çalışmayı başlatıyor olmak çok mutluluk verici\ " dedi . \ " KİTAP KAHRAMANLARIN HİKAYELERİNDEN OLUŞUYOR\ "
Hazırlanan kitabın içeriğine de değinen Bakan Selçuk , \ " Bugün ilk yardımın öneminin kavratılması konusunda çok akademik ve bilimsel bir metin yerine , çocuklar için kahramanların hikayelerinden oluşan bir muhtevayı karşınıza getiriyoruz . Çocuklara hikayelerle bir şey anlatmak niye önemli ? Çünkü onların anlam dünyasını zenginleştirecek olan içerikler , hikayelerden oluşuyor . Çocukların okulda , evde , sokakta tecrübe ederek , deneyim vasıtasıyla keşfetmeye yatkın olmaları onların bazen küçük kazalar geçirmelerine de yol açabiliyor . Maç yaparken , yüzerken , oynarken , koşarken birtakım problemler ortaya çıkabiliyor ve çocuklarımızın ilk yardım uygulamalarına aşinalık kazanması , bu tür ortamlarda çok daha kolay tedbir almayı sağlayabiliyor\ " diye konuştu . \ " BU EĞİTİMİNİN ÇOCUKLARDAN BAŞLATILMASI ÇOK DEĞERLİ\ "
Her yaşta yapılabilecek ilk yardım uygulamaları olduğuna işaret eden Selçuk , \ " Bunun çocuk yaşlarda başlamasının , çocuklardan ilk yardım eğitiminin farkındalığının başlatılmasının çok ayrı bir değeri var . 112'yi aramak bile bir tedbirdir aslında . ' İlk Yardım Okulu : Kahramanlar İş Başında ' adlı bu çalışmamamızın da çok işlevsel sonuçlar doğuracağının farkındayız . Kitapta , hem temel sağlık bilgilerine yer veriliyor hem de aynı mahallede yaşayan ilkokul ve okul öncesi çağdaki hikaye kahramanlarının günlük hayatta başlarından geçen hadiseler anlatılıyor . Ben inanıyorum ki çocuklarımız bu hikayeleri okurken , kahramanların başından geçen olayları okurken çok yararlanacaklar ve bunun uygulaması noktasında da , sadece bilmek değil yapabilmek noktasında da gelişim sağlayacaklar\ " ifadelerini kullandı . \ " KİTABI ÇOCUKLARIMIZA ULAŞTIRACAĞIZ\ "
Kitabın UNİCEF’in finansal desteğiyle , çocuk sağlığı uzmanları , paramedikler , öğretmenler , acil hemşireleri ve birçok uzmanın katkısıyla hazırlandığını belirten Selçuk , \ " Öğrencilerimizin , çocuklarımızın ilk yardım kültürüyle tanışmış olmaları açısından çok önemli bir kaynak kitap var karşımızda . Bunu EBA'ya elbette yükleyeceğiz ; ama bu yaş çocuklarımızın bu kitaplardan somut olarak yararlanması için de kitabın fiziksel olarak temsili noktasında bazı tedbirler almaya başladık ve çocuklarımıza bu kitapları ulaştıracağız inşallah . Bu salgın döneminde sağlıkla ilgili duyarlılıklar , farkındalıklar ayrı bir önem kazandı ve ilk yardım bakımından ortaya konulan bu çalışmanın da salgın dönemindeki bazı farkındalıklarla etkileşimler içinde olduğunu da görüyoruz . Bu kitabın Türkiye'de kılcal damarlara , ilçelere , okullara , evlere kadar ulaşacak olması bizleri sevindiriyor\ " dedi .
4 İL İLE CANLI BAĞLANTI YAPTISelçuk konuşmasının ardından Iğdır , Giresun , Osmaniye ve Karabük illerine canlı bağlantı yaparak , kitabı okuyan öğrencilerle ve aileleriyle sohbet etti .
Selçuk bu esnada , \ " Bu çalışmanın ileri yaşlardaki yeni bölümlerini hazırlamak üzere hocalarımızdan da söz almış olalım . Ayrıca bu çalışmayı öğretmenlerimize ve velilerimize yönelik olarak genişleterek sürdüreceğiz ve sertifikalara da bağlayacağız\ " bilgisini de paylaştı .
6-9 yaş grubu çocuklar için alanında bir ilk olan ' İlk Yardım Okulu : Kahramanlar İş Başında ' kitabıyla ilk yardım eğitiminin çocukluk çağlarından başlatılarak geleceğe yatırım yapılması hedefleniyor .

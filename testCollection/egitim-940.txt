Ölçme , Seçme ve Yerleştirme Merkezi ( ÖSYM ) , yayımladığı kılavuzla 2020 Yüksek Öğretim Kurumları Sınavı ( YKS ) için adayların yanında bulundurması yasak olan araç , gereç ve eşyalarda güncellemeye gitti .
Önceki yıllarda sınava girişte yüzük ve küpe yasağı uygulayıp alyansa izin veren ÖSYM bu yıl sadece halka alyansa izin verecek .
Geçen yıl sınava basit piercing ile girmeye izin veren ÖSYM , basit piercing’i de " taşsız , metal top veya sivri uçlu " olarak tanımladı .
2020 YKS için başvurular bugün başladı .
ÖSYM’den yapılan açıklamaya göre , 20 Haziran’da Temel Yeterlilik Testi ( TYT ) , 21 Haziran sabah oturumunda Alan Yeterlilik Testleri ( AYT ) , öğleden sonra oturumunda ise Yabancı Dil Testi ( YDT ) uygulanacak .
Sınav için başvurular , 6 Şubat - 3 Mart tarihleri arasında yapılacak .
Adaylar başvurularını , elektronik ortamda ÖSYM Başvuru Merkezleri aracılığıyla veya bireysel olarak " https://ais.osym.gov.tr " adresinden yapabilecek .
ÖSYM'nin yayınladığı 2020 sınav kılavuzuna göre önceki yıllarda yüzük ve küpe yasağı uygulayıp alyansa izin veren ÖSYM , bu kez alyansa da sınırlama getirdi .
Sınava girerken yasak araç ve gereçler şöyle :
- Sınava çanta , cüzdan , cep telefonu , saat , kablosuz iletişim sağlayan bluetooth vb. cihazlar , kulaklık , kolye , küpe , yüzük ( halka alyans hariç ) , bilezik , broş ve diğer takılar ; anahtarlık , her türlü araç anahtarı , plastik ve metal içerikli eşyalarla ( başörtü için kullanılan toplu iğne , para , anahtarlıksız basit anahtar , ulaşım kartı , basit tokalı kemer , basit tel toka ve basit piercing ( taşsız , metal top veya sivri uçlu ) hariç ) , her türlü elektronik / mekanik cihazla ve çağrı cihazı , telsiz , fotoğraf makinesi vb. araçlarla , her türlü plastik ve güneş gözlüğü dâhil cam eşyayla ( şeffaf / numaralı gözlük hariç ) , banka / kredi kartı vb. kartlar , cep bilgisayarı , sözlük işlevi olan elektronik cihaz , hesap makinesi vb. her türlü bilgisayar özelliği bulunan cihazlar , her türlü delici ve kesici alet , ateşli silah ve benzeri teçhizat , kalem , silgi , kalemtıraş , her türlü müsvedde kâğıdı , defter , kitap , ders notu , sözlük , dergi , gazete vb. yayınlar , pergel , açıölçer , cetvel , hesap makinesi vb. araçlar , şeffaf pet şişe içinde bandajı çıkarılmış su hariç içecek , yiyecek vb. gıda / tüketim maddeleri , ilaç , sargı bezi , koltuk değneği vb. sağlık malzemeleri ve araçlarla girilmesi yasak .

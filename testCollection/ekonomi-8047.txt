Çeyrek altın fiyatları bugün ne kadar oldu ?
14 Ocak 2020 anlık ve güncel altın fiyatları . Gram altın 292,4 lira , çeyrek altın 479 lira ve Cumhuriyet altını 1.957 liradan işlem görüyor .
Yeni haftaya 293 lira seviyelerinde başlayan altının gram fiyatı bu sabah 291,7 TL ' den güne başladı .
Altının gram fiyatı , yüzde 0,1 yükselişle 292,4 lira seviyesinde işlem görüyor .
Gram altın , dün , dolar kuru ve altının ons fiyatındaki düşüşe paralel değer kaybederek , günü önceki kapanışın yüzde 0,9 altında 292,1 liradan tamamladı .
Yeni güne yükselişle başlayan altının gram fiyatı , saat 10.50 itibarıyla önceki kapanışın yüzde 0,1 üzerinde 292,4 liradan işlem görüyor .
Aynı dakikalarda Kapalıçarşı'da çeyrek altın 479 lira , Cumhuriyet altını da 1.957 liradan satılıyor .
ABD ile Çin arasında birinci faz ticaret anlaşmasının yarın imzalanması beklenirken , anlaşmayı imzalayacak Çinli heyet dün ABD'ye ulaştı .
Ticaret anlaşması öncesi ABD , Çin'i kur manipülatörü listesinden çıkardı .
Bu gelişme ile dolar / yuan paritesi , düşüş eğilimini sürdürerek 6,90'ın altına kadar geriledi .
Analistler , ABD ile Çin arasındaki bu gelişmelerin risk iştahını artırdığını ve altın fiyatlarını aşağı yönlü baskıladığını kaydetti .
Altının ons fiyatı , şu sıralarda önceki kapanışın yüzde 0,4 altında 1.543 dolardan işlem görüyor .
Bugün ABD'de Tüketici Fiyat Endeksi verilerinin takip edileceğini belirten analistler , teknik açıdan altının ons fiyatında 1.540 doların destek , 1.570 doların direnç konumuna geldiğini , gram altında ise 290-298 lira bandının izlenmesi gerektiğini kaydetti .
YURT DIŞI TATİLİNDE TAKSİT SAYISI DÜŞÜRÜLDÜ ( İÇ TALEBİ CANLANDIRIR MI ? )

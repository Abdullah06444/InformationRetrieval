Koç Holding'ten sonra Sabancı Grubu şirketlerinden Akbank da evden çalışmayı kalıcı hale getiriyor .
Akbank'ta şubeler yerinden çalışmaya devam ederken , Genel Müdürlük ekiplerinin yüzde 52'si uzaktan , yüzde 36'sı hibrit düzende , yüzde 12'si ise ofisten çalışacak .
Akbank , pandemi sonrasında esnek çalışma modelini kalıcı hale getireceğini açıkladı .
Bankadan yapılan açıklamaya göre , Akbank , geleceğin çalışma modelini bugünden hayata geçirerek , salgın sonrası için esnek çalışmayı kalıcı hale getiriyor .
Açıklamada görüşlerine yer verilen Akbank Genel Müdürü Hakan Binbaşgil , içinden geçilen süreçte dünyanın her açıdan yepyeni bir döneme girdiğini belirterek , müşteri alışkanlıkları ve iş modellerinde son yıllarda gerçekleşmekte olan hızlı değişimin , salgın süreci ile birlikte daha da hızlandığını anımsattı .
Kurumların değişen ortamlara hızlı adaptasyonu , çevik ve cesur olmasının başarı için şart olduğunu vurgulayan Binbaşgil , \ " Biz de Akbank’ta salgın sonrasında yepyeni bir çalışma modeline geçiyoruz . İşin geleceğine cesur bir adım atıyoruz . Çalışma düzenimizdeki esnekliği artık kalıcı hale getiriyoruz’’ ifadelerini kullandı . ÜÇ FARKLI ÇALIŞMA MODELİAkbank İnsan ve Kültür Genel Müdür Yardımcısı Pınar Anapa bir seneye yakın bir süredir uzaktan çalışma tecrübelerinin olduğunu belirterek , \ "
Ekipler bazında detaylı bir değerlendirme yaparak , salgın sonrasındaki çalışma modellerimizi de belirledik .
Bu arada salgın başında çalışma düzenine yönelik çalışan görüşlerini de dinleyebileceğimiz bir geribildirim mekanizması da oluşturduk ve nabız anketleri ile düzenli olarak çalışanlarımızı dinledik .
Salgın sonrası uzaktan çalışma düzenini arkadaşlarımızın görüşleri ile oluşturduk .
Geribildirimler de gösterdi ki artık esneklik Akbank’ta kalıcı bir çalışma düzeni olarak benimsendi . ”Anapa , “Biz Akbank olarak üç farklı iş modelimizle geleceğe hazırız ; müşterilerimize birebir ve yüz yüze hizmet verdiğimiz şubelerimiz yerinden çalışmaya devam edecekler , Genel Müdürlük ekiplerimizin ise yüzde 52’si uzaktan , yüzde 36’sı hibrit düzende , yüzde 12’si ise ofisten çalışacaklar\ " ifadelerini kullandı . ARŞİV : EVDEN ÇALIŞMAYA DEVAM EDİLEBİLİR Mİ ?

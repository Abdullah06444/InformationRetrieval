İsveçli giyim şirketi HM corona virüs krizinde online alışverişe artan talep nedeniyle birçok mağazasını kapatacağını açıkladı .
Karantina döneminde internetten yapılan alışverişlerin artması , şirketin düşündüğünden daha az zarara uğramasını sağladı .
Dünyanın en büyük ikinci moda perakendecisi olan HM , üçüncü çeyrek karında beklediklerinden daha küçük bir düşüş yaşadıklarını duyurdu .
Şirketten yapılan açıklamada corona virüs krizinin çevirimiçi alışverişe olan talebi arttırması nedeniyle gelecek yıl yüzlerce mağazanın kapatılmasının planlandığı söylendi .
HM , online alışveriş rekabetine daha çok uyum sağlamaya başladığından son birkaç yıldır bazı mağazalarını zaten kapatıyordu .
Perakende şirketi bu yılın başlarında net mağaza sayısının 2020'ye oranla daha az olacağını belirtti .
Şirket ayrıca , satışların Eylül ayında virüsün etkisiyle iyileşmeye devam ettiğini söyledi .
Açıklamada bulunan yetkili Helena Helmersson şunları söyledi : \ " Zorluklar sona ermemiş olsa da , en kötü dönemin geride kaldığına inanıyoruz ve krizden daha güçlü çıkacağımızı düşünüyoruz\ " dedi .
HM , beklenenden daha hızlı toparlandığı için maliyet kesintilerinin de yardımıyla karın yaklaşık 2 milyar krona ulaşacağını belirtmişti .
Mart - Mayıs çeyreğinde , salgın HM'in satışlarını yarı yarıya düşürmüştü ve bu durum şirketi on yıllardır ilk kez büyük bir zarara itmişti .
Rakip moda perakende gruplarından , Zara gibi büyük markaların sahibi olan Inditez şirketi de Mayıs - Temmuz çeyreğinde kar getirisi olduğunu bildirdi .

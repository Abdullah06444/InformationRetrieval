Yunanistan Dışişleri Bakanı Nikos Dendias'ın Türkiye'yi , enerji alanındaki çalışmaları nedeniyle ABD'ye şikayet ettiği belirtildi .
Atina'da yayımlanan Kathimerini gazetesinin haberine göre , Bakan Dendias , bir süre önce ABD Dışişleri Bakanı Antony Blinken ile telefonda görüştü .
Dendias , görüşmede , Türkiye'nin enerji alanındaki projelerinin diğer ülkeler için tehdit oluşturduğunu iddia ederek , bu konudaki rahatsızlığını dile getirdi .
İnşa aşamasında olan Akkuyu Nükleer Güç Santrali'nin ( NGS ) bölge ülkeleri için birçok sorunlu neticesi olacağını öne süren Dendias , \ " Akkuyu Doğu Akdeniz'in Çernobil'i olabilir . \ " ifadesini kullandı .
Haberde , Yunanistan yönetiminin uzun yıllardır dikkatini Türkiye'nin bu konudaki çalışmalarına yönelttiği , Türkiye'nin , nükleer enerji üretme reaktörleri aracılığıyla nükleer silah imal etmede kullanılabilecek teknolojiye ve malzemeye ulaşacağı ileri sürüldü .
Cumhurbaşkanı Recep Tayyip Erdoğan'ın 2019'da yaptığı bir konuşmasında , \ " Bazı ülkeler nükleer başlıklı füzelere sahip ancak bize , bunlara sahip olamayacağımızı söylüyorlar . Bunu kabul edemem . \ " ifadelerini kullandığı vurgulanan haberde , Türkiye'nin kendi nükleer mühendislerini eğittiği ve bu mühendisleri ticari amacın yanı sıra askeri amaçlar için de kullanılabilecek malzemeye ulaşmaya yönlendirdiği savunuldu . 

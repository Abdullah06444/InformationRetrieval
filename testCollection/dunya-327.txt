AstraZeneca aşısının kullanımının bazı ülkelerde askıya alınmasının ardından , DSÖ Küresel Aşı Güvenliği Danışma Komitesi'nin yarın toplanacağı açıklandı .
DSÖ Bilim Heyeti'nden Dr. Swaminathan ise , AstraZeneca ve diğer aşıları kullananlara \ " paniğe kapılmama\ " çağrısında bulundu .
Dünya Sağlık Örgütü ( DSÖ ) , küresel çapta farklı firmaların geliştirdiği 300 milyon dozdan fazla yeni tip corona virüs ( Covid - 19 ) aşısı uygulandığını ve aşı kaynaklı bir ölüm tespit edilmediğini bildirdi .
DSÖ Genel Direktörü Tedros Adhanom Ghebreyesus , örgütün İsviçre'nin Cenevre kentindeki merkezinde , video konferans yöntemiyle basın toplantısı düzenledi .
Ghebreyesus , AstraZeneca tarafından geliştirilen Covid - 19 aşısının bazı ülkelerde kullanımının durdurulmasının ardından yarın DSÖ Küresel Aşı Güvenliği Danışma Komitesi'nin toplanacağını aktardı .
Komite'nin Avrupa Birliği'nin ( AB ) ilaç düzenleyicisi Avrupa İlaç Ajansı ( EMA ) ile iletişim halinde olduğunu dile getiren Ghebreyesus , şöyle konuştu : \ " Ancak şu anda çoğu ülkenin karşı karşıya olduğu en büyük tehdit , Covid - 19 aşılarına erişim eksikliği . Neredeyse her gün dünyanın dört bir yanından üst düzey siyasetçilerden telefonlar alıyorum ve bana COVAX kapsamında ne zaman aşı tedarik edeceklerini soruyorlar . Bazılarının ümitleri suya düşmüş durumda ve bunun nedenini anlıyorum . Kendi ülkelerinde hiçbir aşı yokken dünyanın en zengin ülkelerinden bazılarının nüfuslarını defalarca aşılamaya yetecek kadar aşı satın aldığını görüyorlar . \ " \ " PANİĞE KAPILMAYIN\ "
Ghebreyesus'un konuşmasının ardından AstraZeneca aşısına ilişkin sorulara yanıt veren DSÖ Bilim Heyeti'nden başuzman Dr. Soumya Swaminathan , \ " Şu ana kadar dünya genelinde 300 milyondan fazla doz farklı ( Covid - 19 ) aşılar uygulandıktan sonra , Covid - 19 aşılarıyla bağlantılı belgelenmiş ölüm bulunmuyor\ " bilgisini paylaştı .
Swaminathan , AstraZeneca ve diğer aşıları kullanan insanlara \ " paniğe kapılmama\ " çağrısında bulundu .
Covid - 19 virüsünün milyonlarca kişinin ölümüne neden olduğunu anımsatan Swaminathan , salgının sona erdirilmesi için aşılamanın şart olduğunun altını çizdi .
AstraZeneca'nın geliştirdiği Covid - 19 aşısının uygulandığı az sayıdaki kişide kanda pıhtılaşmaya neden olduğu gerekçesiyle geçen haftadan beri bazı ülkeler , aşının kullanımını durdurmaya başlamıştı .
DSÖ , 10 Şubat'ta Oxford - AstraZeneca'nın geliştirdiği Covid - 19 aşısının , 65 yaş üstü kişiler de dahil olmak üzere yetişkinlerde kullanılması tavsiyesinde bulunmuştu .

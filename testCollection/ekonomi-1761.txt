Kurumsal alımların yanında , birçok sektörde ücretlendirmede kripto para kabul eden şirket sayısının da giderek artmasıyla Bitcoin , 61 bin 600 dolar seviyesini de aştı .
Kripto para piyasalarında hareket yeniden başladı .
Bir süredir sakin seyreden ve Bitcoin tarafında sert düşüşlerin görülmesiyle uzak durulmaya çalışılan kripto para piyasası canlandı .
Kurumsal alımların yanında , birçok sektörde ücretlendirmede kripto para kabul eden şirket sayısının da giderek artmasıyla , Bitcoin 61,683.86 dolarlık yeni zirveyi gördü .
Kripto para piyasalarının ikinci büyük birimi Ethereum da son 24 saatte yüzde 9.59 artışla 1,805.79 dolara yükselirken , haftalık kazancı da yüzde 15.16 düzeyindeydi ; birimin piyasa hacmi de 219.39 milyar dolara yükseldi .
Tüm piyasalarda toplam piyasa hacmi de , 1 trilyon 831 milyar dolara yükseldi .
Kripto para piyasalarına yönelik kurumsal ilginin artmasının ardından yaşanan hızlı tırmanışla , toplam piyasa hacmi ilk kez 7 Ocak'ta 1.0 trilyon dolar ve ilk kez 15 Şubat'ta 1.5 trilyon dolar sınırını aşmıştı .
Kripto para piyasalarındaki toparlanma hareketlerinin etkisiyle , son 24 saatte en yüksek hacimli 100 birimden dokuz birimin değeri düşerken , düşenlerden bir birim de ilk 10 birim arasındaydı .
Toplam 8,795 kripto para biriminin işlem gördüğü 36,375 piyasadaki toplam piyasa hacminin yüzde 62.1'ini Bitcoin , yüzde 12.0'sini de Ethereum oluşturuyordu .
Tüm piyasalarda 24 saatlik işlem hacmi 147 milyar dolar düzeyindeydi .
KRİPTO PARA TURİZM SEKTÖRÜNDE ABD merkezli otel markası Kessler Collection , kripto para ödemelerini kabul edeceğini açıkladı .
Lüks otel zinciri , Bitcoin ödemelerini kabul etmek için kripto ödeme ağ geçidi hizmeti BitPay ile ortaklık kurdu .
Kabul edilen diğer kriptolar arasında Ether ( ETH ) ve Dogecoin ( DOGE ) gelirken ; USD Coin ( USDC ) , Paxos Standard ( PAX ) , Binance USD ( BUSD ) ve Gemini dollar ( GUSD ) isimli stablecoin'lere de destek veriliyor .
Seyahat acentesi Travala'nın şubat raporunda da , şirketin en büyük aylık gelir kalemleri arasında yüzde 68 ile sanal para birimlerinin geldiği açıklandı .
ARŞİV : BİTCOİN'DE YÜKSELİŞ DEVAM EDER Mİ ?

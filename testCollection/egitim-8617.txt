Milli Eğitim Bakanlığından ( MEB ) , özel öğretim kurumlarından çeşitli kurslar , özel ulaştırma hizmetleri mesleki eğitim ve geliştirme kursları , motorlu taşıt sürücüleri kursları , iş makineleri sürücü eğitim kursları , hizmet içi eğitim merkezleri , özel eğitim ve rehabilitasyon merkezleri ve mesleki eğitim merkezlerinin sokağa çıkma kısıtlamalarına uymak şartıyla yüz yüze eğitime başlayabileceği bildirildi . Özel öğretim kurslarında ise yüz yüze eğitime 15 Şubat 2021'de başlanmasının planlandığı aktarıldı .
Milli Eğitim Bakan Yardımcısı Mustafa Safran imzasıyla illere gönderilen yazıda , tüm dünya ülkelerinde olduğu gibi mevsim şartlarının da etkisiyle artan Covid - 19 salgını sebebiyle 5580 Sayılı Özel Öğretim Kurumları Kanunu kapsamında olan tüm özel öğretim kurumlarında 20 Kasım 2020-4 Ocak 2021 tarihleri arasında yüz yüze eğitim öğretim faaliyetlerine ara verildiği hatırlatıldı .
Yazıda , aynı kanun kapsamında bulunan özel öğretim kurumlarından çeşitli kurslar , özel ulaştırma hizmetleri mesleki eğitim ve geliştirme kursları , motorlu taşıt sürücüleri kursları , iş makineleri sürücü eğitim kursları , hizmet içi eğitim merkezleri , özel eğitim ve rehabilitasyon merkezleri ve mesleki eğitim merkezleri 4 Ocak 2021'den itibaren İçişleri Bakanlığının 30 Kasım 2020 tarihli yazısında belirtilen sokağa çıkma kısıtlamalarına uymak şartıyla yüz yüze eğitime başlayabileceği vurgulandı .
Özel öğretim kurslarında ise yüz yüze eğitime 15 Şubat 2021'de başlanmasının planlandığı aktarıldı .
Yazıda , yüz yüze eğitime başlayacak özel öğretim kurumlarında eğitim dönemi sonunda sınav yapılacağı , sertifika veren kurslarda ise hafta sonu sokağa çıkma kısıtlamalarına dikkat edileceği kaydedildi .
Öte yandan , 5580 sayılı Kanun kapsamında faaliyette bulunan özel öğretim kurumlarından burs vermek isteyen kurumların , burs verilecek öğrenci ve kursiyerlerin tespitine yönelik sınav yapma süreleri mayıs sonuna kadar uzatıldı .

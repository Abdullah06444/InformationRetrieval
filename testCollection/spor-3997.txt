SON DAKİKA : Galatasaray , Younes Belhanda'nın sözleşmesinin tek taraflı ve haklı sebeple feshedildiğini açıkladı .
Son dakika haberi !
Galatasaray , futbolcusu Younes Belhanda'nın sözleşmesini tek taraflı olarak fesh ettiğini duyurdu .
Kulüpten KAP'a gönderilen açıklamada şu ifadelere yer verildi : \ " Profesyonel Futbolcu Younes Belhanda ile Galatasaray Sportif Sınai ve Ticari Yatırımlar A. Ş. arasında akdedilen 3 Temmuz 2017 tarihli Profesyonel Futbolcu Transfer Sözleşmesi , Younes Belhanda'nın 7 Mart 2021 tarihli Galatasaray A. Ş.
- Demir Grup Sivasspor müsabakasından sonra BEIN Sports ile yapmış olduğu röportajda Kulüp'ün imajına ve Kulüp Yönetim Kurulu Üyelerinin saygınlıklarına zarar veren ve hakarete varan beyanlarda bulunması sebebiyle ve daha öncesinde de Sözleşme ve Kulüp İç Disiplin Yönetmeliklerine ısrarlı şekilde aykırılık teşkil eden eylemlerde bulunmasının , taraflar arasındaki ilişkiyi çekilmez hale getirmiş olması nedeniyle , Younes Belhanda'nın Profesyonel Futbolcu Sözleşmesi , FIFA Oyuncuların Statüsü ve Transferleri Talimatı'nın 14. Maddesi uyarınca 10 Mart 2021 tarihinden itibaren derhal , tek taraflı ve haklı sebeple feshedilmiştir . \ " BELHANDA NE DEMİŞTİ ? Demir Grup Sivasspor maçı sonrası beIN Sports'a konuşan Faslı futbolcu , kötü zeminle ilgili ifadeler kullanmıştı . Belhanda , ' ' Biz daha çok pas oyunu oynuyoruz ve buradaki saha zeminine bir çare bulunması lazım . Bu şekilde istediğimiz oyunu oynayamıyoruz . Koşulları görüyorsunuz , sahanın daha iyi olması lazım . Galatasaray yöneticileri bir çözüm bulmalı . Florya'daki antrenman sahamız bile buradan iyi . Gerekirse dünyanın en iyi bahçıvanlarının tutulup buranın zemininin düzeltilmesi gerekiyor . Twitter'da , İnstagram'da kendine bakacağına , medyaya bakacağına gel statla ilgilen . Bu sahada biz oynuyoruz , hafta sonu geldiğimizde bize futbol oynamak için iyi şartlar sunmaları gerek\ " diye konuşmuştu .
CENGİZ : BİZİM BAĞIRMAMIZ ADALET İÇİNDİ

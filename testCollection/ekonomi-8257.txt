Türkiye'nin en büyük teknik granit üreticilerinden biri olan Qua Granite son 3 yılda halka arz edilen şirketlerin en büyüğü olarak borsaya geliyor . Qua Granite’in halka arzı 5-6 Nisan 2021 tarihlerinde gerçekleşecek .
2015 yılında kurulan ve üretimini Aydın Söke Organize Sanayi Bölgesi’nde yer alan 232.965 metrekare açık , 79.630 metrekare kapalı alana sahip fabrikasında sürdüren Qua Granite , halka arzla özkaynaklarını güçlendirip , başlamış olduğu kapasite artırımı yatırımını tamamlayarak ihracat pazarlarını genişletecek .
Son iki yılda cirosunu 2 kattan fazla artırarak 2020 sonu itibarıyla 702.7 milyon TL’ye , net karını ise 7.4 kat artışla 144.5 milyon liraya taşıyan Qua Granite’in halka arzı 5-6 Nisan 2021 tarihlerinde gerçekleşecek .
Halka arz 16.46 TL fiyatla borsada satış yöntemiyle gerçekleştirilecek .
Halka arza katılmak için QUAGR .
HE işlem koduna alış emirleri iletilecek .
Ortak satışı ve sermaye artırımı yöntemi ile gerçekleştirilecek halka arzda talep toplama yerine \ " borsada satış yöntemi\ " uygulanacak .
Talepler herkese sırayla birer birer dağıtım yapılarak karşılanacak .
Böylece Talep Toplama yöntemindeki oransal dağıtım yerine herkese eşit pay dağıtımı yapılabilecek .
Borsa tarafından dağıtım işlemi 6 Nisan Salı günü Pay Piyasası seans kapanışını takiben otomatik olarak yapılacak ve gerçekleşen pay adetleri yatırımcıların hesaplarına yansıtılacak .
İnfo Yatırım aracılığı ile 15 milyon adet sermaye artırımı ve 9 milyon adet de ortak satışı yöntemiyle olmak üzere toplamda 24 milyon adet payın halka arz edileceği ihracın büyüklüğü 395.040.0 TL olacak .
Halka arz sonrasında şirketin yüzde 20’si BIST Yıldız Pazar’da işlem görmeye başlayacak .
Halka arz sonrası şirketin piyasa değeri yaklaşık 2 milyar TL olacak .
Bu veriler doğrultusunda Qua Granite son 3 yılda halka arz edilen şirketlerin en büyüğü olarak borsaya gelecek . “YENİ BAŞLAYACAK YATIRIMA DEĞİL SÜREN YATIRIMA ORTAK OLACAKLAR”Qua Granite Yönetim Kurulu Başkanı Ali Ercan , halka arzda sermaye artırımı yoluyla elde edilecek yaklaşık 247 milyon TL’lik kaynağın önemli bir kısmının hali hazırda devam eden kapasite artırımına yönelik yatırımın finansmanında kullanılacağını vurguladı .
Halka arzın ardından şirketin bir yıl süreyle bedelli sermaye artırımı , kendisinin de 6 ay süreyle hisse satışı yapmayacağı taahhüdünde bulunduklarını da belirten Ercan , “Türkiye’nin yedi bölgesine yayılmış bayi ağıyla güçlü bir dağıtım kanalına sahibiz .
Artan talep ihtiyacını karşılamak için 2020 yılı sonunda yıllık 22.5 milyon metrekare kapasiteli üç yeni üretim hattının yatırımına başladık .
Bu yatırımı 2021 ve 2022 yıllarında kademeli olarak tamamlamayı planlıyoruz .
Yani yatırıma başlamak için halka arzı beklemedik .
Halka arzda yatırımcıları yatırımımıza ortak olmaya davet ediyoruz” diye konuştu .
HEDEF : SEKTÖRÜN EN GENİŞ SATIŞ COĞRAFYASINA SAHİP ŞİRKET OLMAKQua Granite’in “çok çeşitlilik” kuralıyla oluşturulan ürün portföyü ile 60’ın üzerinde ülkeye ihracat yaptığını belirten Ercan , pandeminin hızlı tedariki çok daha önemli hale getirdiğini , Türkiye’nin de bu konuda hem coğrafi hem de üretim kabiliyeti açısından üstünlüğü olduğunu söyledi .
Türkiye’nin operasyonel gücüyle çok hızlı hareket edebildiğini göstererek , sürdürülebilirlik ve tedarik güvenliği konularında doğru ülke olduğunu ispatladığını vurgulayan Ercan , şu değerlendirmede bulundu : “Yeni normal olarak adlandırılan düzende seyahatler riskli ve daha maliyetli .
Dolayısı ile ABD ve AB’den Uzak Doğu’ya seyahat etme isteğinde ciddi bir azalış yaşanacak ve bu durum Uzak Doğu ile iş yapmayı zorlaştıracak .
Bu da kolay ulaşılabilir bir ülke olan Türkiye ve bizim için ayrı bir fırsat penceresi .
Böyle bir ortamda halihazırda devam eden kapasite artırımı yatırımımızın tamamlanması ihracat pazarımızı büyütmemizde kritik önem taşıyor .
Yatırımı devam eden üç yeni üretim hattının ikisinin Eylül ayında , üçüncü hattın ise Ocak 2022’de faaliyete geçmesi planlanıyor .
Bu üretim hatlarının tamamlanması ve özellikle ABD pazarına dönük ihracatın başlaması ile net satış gelirimizi 2021’de 850 milyon TL’ye , 2022’de ise 1 milyar 263 milyon TL’ye çıkarmayı hedefliyoruz .
Ayrıca yeni yatırımımız dolayısıyla 480 kişilik ek istihdam ile çalışan sayımız da binin üzerine yükselecek . ”2020 sonu itibarıyla 372 milyon lira olan ve toplam ciro içindeki payı yüzde 53’e çıkan ihracat gelirlerinin , sağlıklı büyümeye yönelik bu yatırım stratejisi ile hızlı artışının süreceğini kaydeden Ercan , “İhracat gelirimiz 2020 yılında bir önceki yıla oranla yüzde 59 arttı .
Ana ihracat pazarımız Avrupa ve toplam ihracatımızın yüzde 80’ini başta Almanya , İngiltere ve Belçika’ya gerçekleştiriyoruz .
Sektörün en geniş satış coğrafyasına sahip şirketi olma hedefimiz doğrultusunda önümüzdeki süreçte ABD de ana hedef pazarlarımızdan biri olacak” dedi .

Yunanistan Başbakanı Miçotakis'ten Türk - Yunan ilişkilerine yönelik yeni bir açıklama geldi .
Miçotakis , " Kötü 2020'yi geride bırakmalı , 2021 için olumlu bir gündem oluşturmalıyız " ifadelerini kullandı .
Yunanistan Başbakanı Kiryakos Miçotakis , \ " Türkiye ve Yunanistan'ın komşu olduğunu , birlikte yaşamaya mecbur olduğumuzu tekrar etmekten yorulmayacağım " dedi .
Miçotakis , Yunan televizyonuna verdiği röportajda Türkiye ve Yunanistan'ın son 40 yıl içinde iyi ve kötü zamanlardan geçtiğini , birçok kez gerilim yaşandığını hatırlattı .
Yunanistan Başbakanı , " Kötü 2020'yi geride bırakmalı , 2021 için olumlu bir gündem oluşturmalıyız " ifadelerini kullandı .
Cumhurbaşkanı Recep Tayyip Erdoğan'ın kendisine yönelik yaptığı sert çıkışın anlık olduğunu umduğunu söyleyen Miçotakis , Erdoğan ile bir gün görüşeceklerini ancak henüz gerekli şartların olgunlaşmadığını ifade etti .
Yunanistan Başbakanı , istikşafi görüşmeler için ise Türkiye'den cevap beklediklerini kaydetti .

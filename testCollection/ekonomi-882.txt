ABD'de Temsilciler Meclisi , Başkan Joe Biden’ın coronavirüsle mücadele için istediği 1,9 trilyon dolarlık ekonomik destek paketini onayladı .
Temsilciler Meclisi’nde 212’ye karşı 219 oyla onaylanan tasarı , Biden yönetiminin göreve başladıktan sonra yasama alanında kaydettiği ilk büyük başarı niteliğini taşıyor .
Cumhuriyetçiler arasında Demokratlar’ın önerdiği tasarıya destek oyu gelmezken , iki Demokrat da oylamada Cumhuriyetçiler’in yanında yer aldı .
Tasarının resmi olarak yürürlüğe girebilmesi için Senato'da da onaylanması gerekiyor .
Biden , Senato'ya paketi acilen gündemine alıp geçirmesi çağrısında bulundu .
Pakette kişi başına bin 400 dolarlık nakit yardım çeklerinin yanı sıra asgari saatlik ücretin 15 dolara çıkarılmasını öngören madde de yer alıyor .

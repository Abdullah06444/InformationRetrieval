Vergi ve prim borçları yapılandırmalarının ilk taksit ödemesi için bugün son gün .
Daha önce bir kez uzatma gelmişti .
Bu kez uzatma yok .
Yapılandırmadan faydalanmaya devam edebilmek adına borcun ilk taksitin süresi geçmeden ödenmesi gerekiyor .
Vergi daireleri bugün yoğunluk yaşanmaması için hafta sonu da hizmet verdi .
Öte yandan İçişleri Bakanlığı , vergi borcu yapılandırmasının son günü olması sebebiyle vergi dairelerinin bu gece saat 24:00'e kadar açık tutulacağını ve kamu dairelerine gidecek vatandaş ile ilgili memurların kısıtlamadan muaf olacağını açıkladı .
Borç yapılandırmasının ilk taksitinden değerli konut vergisi ile basit usuldeki mükellefler için gelir vergisine kadar pek çok verginin son ödeme süresi bugün dolacak .
Yapılandırmanın bozulmaması için ilk taksitin zamanında ödenmesi önem taşıyor .
Yapılandırılan borçların , borçlunun tercihlerine göre , Gelir İdaresi Başkanlığı internet sitesi ( www.gib.gov.tr ) üzerinden anlaşmalı bankaların banka ve kredi kartıyla ödenmesi imkanı bulunuyor .
Ayrıca borçlar , banka hesabından havaleyle yabancı ülkede faaliyet gösteren bankalara ait kartlarla , vergi tahsiline yetkili bankalar ile vergi dairesi vezneleri aracılığıyla veya PTT şubelerinden ödenebilecek .
DEĞERLİ KONUT VERGİSİNDE İLK TAKSİT ÖDENECEKYılbaşından itibaren devreye alınan değerli konut vergisi için de beyannameler 22 Şubat'a kadar verildi .
Değerli konut vergisi , Türkiye sınırları içinde bulunan ve bina vergi değeri 2020 yılında 5 milyon lirayı aşan \ " mesken nitelikli taşınmazlar\ " için ödenecek .
Vergi , beyannamenin verildiği yetkili vergi dairesi tarafından yıllık olarak tarh ve tahakkuk ettirilecek .
İlk taksit ödeme süresi bugün dolacak olan vergi , ikinci taksiti ağustos ayı sonunda olmak üzere iki eşit taksitle tahsil edilecek .
BASİT USULDEKİ MÜKELLEFLERİN BEYANNAME SÜRESİ DOLACAKTaksici , terzi , berber , ayakkabı tamircisi ve minibüs işletmecisi gibi geliri sadece basit usulde tespit edilen ticari kazançlardan oluşan mükellefler de bugün mesai saati bitimine kadar yıllık gelir vergisi beyannamelerini verecek .
Söz konusu mükellefler , beyannamelerini Defter - Beyan Sistemi üzerinden oluşturabilecek .
2020 yılı kazançlarına ilişkin olarak verilecek yıllık beyannameler üzerinden hesaplanan gelir vergisi iki eşit taksitte ödenecek .
Birinci taksit için son gün bugün , ikinci taksitin ise haziran ayında ödenmesi gerekiyor .
Söz konusu vergi , anlaşmalı bankalardan ve tüm vergi dairelerinden ödenebilecek .
Diğer ücret geliri elde eden hizmet erbaplarının 2021 yılında ödeyeceği gelir vergisinin tarhı ile ilk taksitinin ödeme işlemi için de bugün son gün .
Bu kapsamda , kazançları basit usulde tespit edilen ticaret erbabı yanında çalışanlar , özel hizmetlerde görev yapan şoförler , özel inşaat sahiplerinin ücretle çalıştırdığı inşaat işçileri , gayrimenkul sermaye iradı sahibi yanında çalışanlar gibi hizmet erbabı yer alıyor .
Ocak 2021 dönemine ait , kurumlar vergisi mükellefleri için turizm payının beyan ve ödemesi , haberleşme vergisinin beyan ve ödemesi ile dijital hizmet vergisinin beyan ve ödeme süresi bugün doluyor .
Geçen yıla ilişkin yıllık gelir vergisi beyannamesinin verilme süreci de bugün başlayacak .
Mükelleflerin , mart sonuna kadar beyannamelerini vermesi ve ilk taksit ödemelerini gerçekleştirmesi gerekiyor .
VERGİ DAİRELERİ BU GECE SAAT 24:00'E KADAR AÇIKİçişleri Bakanlığı , vergi borcu yapılandırmasının son günü olması sebebiyle vergi dairelerinin bu gece saat 24:00'e kadar açık tutulacağını ve kamu dairelerine gidecek vatandaş ile ilgili memurların kısıtlamadan muaf olacağını açıkladı .
Bakanlıktan yapılan açıklama şu şekilde ; \ " Yapılandırma kapsamındaki borçların son ödeme süresi bugün saat 24.00’te sona ereceğinden , ödeme yapmak üzere vergi daireleri ile diğer kamu idarelerine gidecek vatandaşlarımız ile ödemelerin yapılması için açık bulundurulacak vergi dairelerinde ve kamu idarelerinde görevli personel , bugün 21.00’de başlayacak sokağa çıkma kısıtlamasından gece saat 24.00'e kadar muaf tutulacaktır . \ "
Ziraat Bankası , Halkbank ve Vakiflar Bankası şubeleri de yapılandırma ödemeleri için 24.00'e kadar açık olacak .

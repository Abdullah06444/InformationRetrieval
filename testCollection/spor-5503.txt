İngiltere Premier Lig ekibi Liverpool'un teknik direktörü Jürgen Klopp , milli futbolcu Ozan Kabak'ın performansından memnun olduğunu söyledi .
Ligde oynanacak Wolverhampton maçı öncesinde basın toplantısı düzenleyen Klopp , Ozan'ın adaptasyonu ve takıma olan katkısıyla ilgili herhangi bir problem görmediğini belirtti .
Ozan hakkında bazı eleştiriler duyduğunu söyleyen Klopp , \ " 20 yaşındaki bir genci getiriyorsunuz ve ondan tüm sorunlarınızı bir saniyede halletmesini bekliyorsunuz . Ona hiç zaman vermiyorsunuz . Biz bu şekilde görmedik ve görmüyoruz . Ozan ilk andan itibaren çok iyi oynadı . \ " değerlendirmesinde bulundu .
Milli stoperin yetenekli bir futbolcu olduğuna değinen Klopp , \ " Şimdiye kadar en iyi performansı mı ? Muhtemelen değil . Zaten bu mümkün olamaz . Ben Davies hakkında da bunları konuşuyorduk , fakat Ozan hemen oynamaya başladı . Şu an adapte olmaya çalışıyor ve bu anlara adapte olmaya çalıştığınızda doğal olarak kendiniz olamıyorsunuz , çünkü diğer insanlara da adapte olmaya çalışıyorsunuz . Bu yüzden her ikisini de yapabilmek , hem takıma uyum sağlayıp hem de kendin olabilmek biraz zaman alır . Ozan'ın performansından memnunum . \ " ifadelerini kullandı .

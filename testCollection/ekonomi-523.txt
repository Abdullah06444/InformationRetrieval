Maliye , İrlanda merkezli Google Ireland'dan , Google Adsense ( Google'ın reklam uygulaması ) kapsamında Türkiye’deki yerleşik kişilere yapılan ödemelere ilişkin bilgileri isteyerek , bu kapsamda gelir elde edenlere yönelik Türkiye genelinde vergi incelemesi başlattı .
Hazine ve Maliye Bakanlığı'nın , dijital platformlardan gelir sağlayanları vergilendirmeye yönelik olarak \ " YouTuber\ " ların ardından bireysel oyun yazılımcıları için de geriye dönük vergi incelemesi başlattığı öğrenildi .
Dünya gazetesinin haberine göre Bakanlık , İrlanda merkezli Google Ireland'dan , Google Adsense ( Google'ın reklam uygulaması ) üzerinden Türkiye'deki yerleşik kişilere yapılan ödemelerin bilgilerini istedi .
Yürütülen inceleme kapsamında Google'dan banka aracılığıyla tahsilat yapan yazılımcılara , ticari kazanç elde ettikleri gerekçesiyle vergi mükellefiyeti oluşturuldu ve gelir vergisi , geçici vergi ile birlikte KDV tarh ettirildi .
Ayrıca vergi cezası için gecikme faizi de istendi .

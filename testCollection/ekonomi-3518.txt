Hurda araçların MTV borçları ve idari para cezalarının silinmesine ilişkin düzenlemeden yararlanabilmeleri için mükelleflerin , model yılı 1997 veya daha eski motorlu taşıtlarını , 31 Aralık 2018 tarihine kadar teslim etmeleri gerekiyor .
Maliye Bakanlığı'nın Motorlu Taşıtlar Vergisi Genel Tebliği , Resmi Gazete'de yayımlanarak yürürlüğe girdi .
Buna göre , model yılı 1997 ve daha eski aracını hurdaya çıkaranların MTV borçları ile idari para cezaları 2018 sonuna kadar başvurmaları halinde silinecek .
Model yılı 1997 veya daha eski olan motorlu taşıtlarını 31 Aralık 2018'e kadar hurdaya çıkaranların , taşıta tahakkuk etmiş ve ödenmemiş motorlu taşıtlar vergisi ile bu vergiye ilişkin gecikme zammı , gecikme faizi , vergi cezaları ve 31 Aralık 2016'ya kadar tescil plakasına kesilen idari para cezaları silinecek .
Herhangi bir nedenle motorlu taşıt vasfını kaybeden model yılı 2005 ve daha eski olan taşıtlara ait motorlu taşıtlar vergilerinin dörtte birinin 31 Aralık 2018'e kadar ödenmesi şartıyla kalan vergi aslı , gecikme zammı , gecikme faizi , vergi cezaları ve tescil plakasına kesilen idari para cezalarının tamamının tahsilinden vazgeçilecek ve ödemeyi müteakip trafik tescil kayıtları silinecek .
Bu uygulamadan trafik sicilinde model yılı 1997 veya daha eski olan otomobil , kaptıkaçtı , arazi taşıtları ve benzerleri ile motosikletler ile minibüs , panelvan , motorlu karavan , otobüs ve benzerleriyle kamyonet , kamyon , çekici ve benzeri taşıtları adlarına kayıt ve tescilli bulunan mükellefler yararlanabilecek .
SON TARİH 31 ARALIK 2018Ayrıca taşıtlarını noter satış senediyle veya kamu kurum ve kuruluşlarından satın alan ancak ilgili trafik tescil kuruluşunda adlarına kayıt ve tescil ettirmemiş olan mükelleflerden , 31 Aralık 2018 tarihine kadar , adlarına kayıt ve tescil ettiren mükellefler ve model yılı 2005 veya daha eski taşıtı olup , bu taşıtı 27 Mayıs 2017 tarihi itibarıyla mevcut olmayan veya herhangi bir nedenle motorlu taşıt vasfını kaybetmiş bulunan gerçek ve tüzel kişiler ile bunların mirası reddetmemiş mirasçıları yararlanabilecek .
Mükelleflerin söz konusu düzenlemeden yararlanabilmeleri için model yılı 1997 veya daha eski motorlu taşıtlarını , 31 Aralık 2018 tarihine kadar il özel idarelerine veya büyükşehir belediyelerine bedelsiz olarak veya Makine ve Kimya Endüstrisi Kurumu ( MKEK ) Hurda İşletmesi Müdürlüğü hurda müdürlüklerinden ( Kırıkkale ve İzmir - Aliağa MKEK hurda müdürlükleri ) yetkilendirilen birine , Ulaştırma , Denizcilik ve Haberleşme Bakanlığınca belirlenecek esaslar çerçevesinde teslim etmeleri gerekiyor .

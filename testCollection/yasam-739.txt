Barış Manço'nun oğlu Doğukan Manço , babasının gerçek adını açıkladı .
Balıkesir Polis Meslek Yüksek Okulu'nun sosyal faaliyetleri kapsamında düzenlenen söyleşi programına Türkiye'nin dünyadaki sanat elçisi olan unutulmaz sanatçı Barış Manço'nun oğlu Doğukan Manço konuk oldu .
Yüzlerce öğrencinin ilgiyle dinlediği Doğukan Manço , kendisini tanıttıktan sonra babasının hayatından önemli kesitler sundu , hatıralarını anlattı .
Beş dili ana dili gibi konuşan ve başka dilleri de bilen babası Barış Manço'nun , \ " En güzel dil hangisidir ? \ " sorusuna verdiği , \ " En güzel dil tatlı dil\ " cevabının sanatçının yaşam felsefesini özetleyen iki kelime olduğunu ifade eden Doğukan Manço , babasının tam adını açıkladı .
Nüfustaki ismi Mehmet Barış Manço olduğunu kaydeden Doğukan , babasının Türkiye'de Barış ismi verilen ilk kişi olduğunu , dolayısıyla bu ismin de isim babası olduğunu ileri sürdü .
TOSUN YUSUF MEHMET BARIŞ MANÇO 56 yaşında vefat eden babasının gerçek yaşının 112 yaşına denk olduğunu söyleyen oğul Manço , babasının gerçek adının başında , \ " Tosun Yusuf\ " isminin bulunduğunu , bu ön adın daha sonra ilkokula gideceği sırada nüfustan silindiğini anlattı .
Manço , \ " Babam 1943'te İstanbul'da doğdu ve Türkiye'de ilk Barış ismini aldı , esasında isim babası . Barış ismi , 1941'de dünya savaşlarının ardından barışa duyulan özlemden doğdu . Amcam da 41 doğumludur , savaşın başlangıç tarihi . Ancak 1941 yılında babamın hiç görmediği amcası Yusuf vefat etmiş , lakabı Tosun Yusuf imiş . Bunun verdiği hüzünle Tosun Yusuf Mehmet Barış Manço koymuşlar adını . Babam ilkokula başladığı zaman da Tosun Yusuf Mehmet Barış Manço'yu nüfus kaydından sildiriyorlar sadece Mehmet Barış Manço ismi kalıyor\ " dedi .

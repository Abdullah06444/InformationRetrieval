İstanbul’da 100 gramlık simidin fiyatı yüzde 25 artarak , 2 liradan 2.5 liraya yükseldi .
Odadan gelen tarifeyi uygulamaya başladıklarını söyleyen simitçiler , maliyetlerin arttığını dile getiriyor .
İstanbul’da sokak simidinin fiyatı 2.5 liraya yükseldi .
Daha önce 2 liraya satılan 100 gramlık sokak simidi , yüzde 25 zamlandı .
Simit üreticileri , İstanbul Esnaf ve Sanatkarlar Odaları Birliği’nden ( İSTESOB ) gelen tarifeyle yeni fiyata geçtiklerini açıkladı .
Simit üreticileri geçen yıldan bu yana un fiyatlarında yüzde 50’yi aşkın , susam fiyatlarında ise yüzde 20-25 düzeyinde artış olduğunu belirtirken , elektrik , su giderlerinde de artış olduğunu ifade etti .
2.5 liralık fiyatın geçen yıl belirlendiğini söyleyen simit üreticileri , yeni tarifeye geçildiğini kaydetti .
Milliyet gazetesinden Aylin Rana Aydin'in haberinde görüşlerine yer verilen , İstanbul Fırıncılar Odası Başkanı Erdoğan Çetin , geçen yıldan bu zamana kadar un fiyatlarında yüzde 50 artış olduğunu belirtti .
Susamın ithal edildiğine değinen Çetin , \ " Susam fiyatlarında da yüzde 20-25 düzeyinde bir artış var . Fırınlarda 2 liraya satılıyor simitler . Fakat simitçilerin ve fırıncıların yaptığı simitler farklı oluyor . Fırınlar ekmeklik undan , simitçiler simit unundan yapıyor\ " diye konuştu .
SEKTÖRDEN TALEP GELDİİstanbul Esnaf ve Sanatkarlar Odaları Birliği’nden ( İSTESOB ) yapılan açıklamaya göre , 100 gramlık simitin 2.5 lira olmasına yönelik geçen yıl sektörden bir zam talebi geldi .
Maliyetlerin artması nedeniyle yeni tarifeye geçmeye başlandığı belirtilirken , 1.75 ila 2.5 lira arasında satış yapıldığı ifade edildi .
ANKARA VE İZMİR’DE 2 LİRAİzmir ve Ankara’da 100 gramlık simit de 2 liradan tüketiciye sunuluyor .
1.75 liradan satılan simit yüzde 14 artış ile 2 liraya çıktı .
Esnaf odaları , artan maliyetler nedeniyle simitlere zam yapıldığını ifade ediyor .
VİDEO : MAHALLELİ SİMİTÇİSİNE SAHİP ÇIKTI ( GÖZYAŞLARINA HAKİM OLAMADI )

Ulaştırma ve Altyapı Bakanı Adil Karaismailoğlu , yap - işlet - devret modellerinde uygulanan garanti ödemelerine yönelik eleştirilere yanıt verdi .
Projelerin ilk yıllarda garanti bedellerini karşılayamamasının normal olduğunu belirten Karaismailoğlu , \ " Mutlaka bunlar zamanı gelince tamamlanacaklardır\ " dedi .
Karaismailoğlu , Kanal İstanbul Projesi'ne yönelik eleştirilere de yanıt verdi .
Ulaştırma ve Altyapı Bakanı Adil Karaismailoğlu , TBMM Plan ve Bütçe Komisyonunda , Bakanlığının 2021 bütçesi üzerindeki görüşmelerde , milletvekillerinin sorularını yanıtladı .
Ulaştırma sektörünün karbon emisyonunu sıfırlamayı hedeflediklerini dile getiren Karaismailoğlu , bölünmüş yollar sayesinde yıllık 3 milyon 882 bin ton daha az karbon emisyonu oluştuğunu anımsattı .
Karaismailoğlu , ulaşım ve altyapı politikası kapsamında çevreci planlama yaptıklarına dikkati çekerek , fosil yakıt tüketmeyen elektrikli raylı sistemlere , yeni nesil yakıt politikalarına sahip araçlara , elektrikli araçlar ile şehir içi yürüme ve mikro mobil araçların kullanımının artırılmasına ağırlık verileceğinin altını çizdi .
YHT hatlarıyla 2020'de yıllık 480 bin ton , 2023'te de YHT hat uzunluğunun 3 bin 102 kilometreye ulaşmasıyla 1,2 milyon ton daha az karbon emisyonu sağlanmasının hedeflendiğini dile getiren Karaismailoğlu , sadece kara yollarında son 18 yılda 71 milyon 2 bin 264 fidan dikimi yapıldığını anlattı .
Karaismailoğlu , ulaştırma ve lojistik master planı çalışmaları kapsamında demir yolunun payını ilk etapta yüzde 10'a çıkarmayı hedeflediklerini ifade ederek , bunun yanı sıra taşımacılık maliyetlerinin düşürülmesi için de çalıştıklarını söyledi .
Demir yollarını ülke geneline yaymak için çalıştıklarını anlatan Karaismailoğlu , elektrifikasyon ve sinyalizasyon çalışmalarına hız verdiklerini , yeni çekilen araçları yerli ve milli olarak ürettiklerini kaydetti .
İstanbul'da 251 kilometre yapımı devam eden metro hattı bulunduğunu vurgulayan Karaismailoğlu , Ulaşım Master Planı çerçevesinde yapılan söz konusu hatların , İstanbul'u örümcek ağı gibi donattığını söyledi .
Bugün için İstanbul'da 1 yıl sonra , 10 yıl sonra , 50 yıl sonra ne yapılacağının belli olduğunu anlatan Karaismailoğlu , \ " İstanbul için bir şeyler yapmak isteyenler , belediyenin raflarındaki dosyaları aşağı indirmeleri yeterlidir\ " diye konuştu .
Karaismailoğlu , Haydarpaşa Garı'nın kullanılmaması dolayısıyla gelen şikayeti anımsatarak , şöyle devam etti : \ " Haydarpaşa Garı , eski Türkiye'de kaldı . Yeni Türkiye'de Marmaray var . Marmaray'a Sirkeci'den Kadıköy'e , Ayrılıkçeşme'ye 5 dakikada gidebiliyorsunuz . Ayrılıkçeşme'den Kadıköy Kartal hattına binip Pendik Tavşantepe'ye kadar gidebiliyorsunuz . Pendik Tavşantepe'den önümüzdeki yıl Sabiha Gökçen Havalimanı'na kadar ulaşabileceksiniz . Hardarpaşa Garı'nda arkeolojik kazılar , Kurul denetiminde devam ediyor . Arkeolojik kazıların bitmesiyle burayı İstanbul'un hizmetine müze olarak sunacağız . \ "
Karaismailoğlu , bölgede Kazlıçeşme - Sirkeci arasında düşük kapasiteli toplu taşıma aracıyla bu hattın kullanımını vatandaşın kullanımına açılacağını söyledi . \ " YİD MODELİYLE YAPILAN PROJELER DAHA KISA SÜREDE BİTİRİLİYOR\ "
Yap - İşlet - Devret ( YİD ) modeliyle alakalı eleştirilere değinen Karaismailoğlu , YİD modeliyle özel sektör dinamizmi , kamu deneyimi ve uluslararası finans kuruluşlarının mali desteğini bir araya getirerek risk paylaşımı yapıldığını kaydetti .
Karaismailoğlu , YİD modeliyle yapılan projelerin daha kısa sürede bitirildiğinin altını çizerek , şunları söyledi : \ " Yatırımın gerçekleştirilmesi ve işletme aşamalarında özel sektörün hızlı karar alma ve ileri teknolojiyi kullanma yeteneği kullanılmaktadır . Projelerin kısa sürede hayata geçirilmesiyle zaman tasarrufu , sürüş konforu , trafik güvenliği ve istihdam gibi sosyo ekonomik etkilerle rekabet gücünün artırılması sağlanmaktadır . Garanti ödemelerinin , tüm dünyada olduğu gibi projelerin hayata geçirilmesi için finansal destek mekanizması olan hizmet bedeli ödemesi olarak değerlendirilmesi gerekmektedir . Bu projeler , işletme bitiminde her türlü bakımı yapılmış olarak kamuya devri yapılacağından , projenin kalan ekonomik ömrü boyunca elde edilecek gelirlerin , bütçeye dahil olması da en önemli avantaj olarak görülecektir . \ "
Aydın - Denizli Otoyolu'nun yapım maliyetlerinin tamamen Ulaştırma ve Altyapı Bakanlığı uzmanları tarafından yapıldığını anlatan Karaismailoğlu , bu otoyolun yatırım maliyetinin 699 milyon euro olduğunu aktardı .
Söz konusu otoyolun 3 yıl yapım , 17 yıl bakım işletme maliyetinin 561 milyon euro olduğunu dile getiren Karaismailoğlu , şöyle devam etti : \ " Finans maliyeti 17 yılda 482 milyon eurodur . Yenileme ve ağır bakım maliyeti de 69 milyon eurodur . Bunların yapım , işletme ve finans maliyeti toplam 1 milyar 813 milyon liralık yatırım maliyeti ortaya çıkıyor . Bu işletme maliyetleri de kara yollarının benzer yaptığı işlerdeki işletme maliyetlerinden alınmıştır . Yine buradaki finans maliyeti de Dünya Bankasının en düşük kredilerinden hesaplanmıştır . 1 milyar 813 milyon euro maliyeti olan bir işin ihale bedeli de 1 milyar 549 milyon eurodur . Burası 3 yıl yapım 17 yıl işletme sonrasında tamamen kamuya devredilecektir . \ " \ " YAPTIĞIMIZ İŞLERDE VERİLEMEYECEK HİÇBİR HESABIMIZ YOK\ "
Yavuz Sultan Selim Köprüsü'nün de 2027'de tamamen devlete kalacağı bilgisini veren Karaismailoğlu , burada bakım işletme maliyetlerinin hiçbirine karışmadıklarını , garanti araç giderlerinin tamamen finansal modelin bir parçası olduğunu kaydetti .
Karaismailoğlu , Avrasya Tüneli'nden şu andaki pandemi döneminde bile 45 bin araç geçtiğini belirterek , şunları söyledi : \ " Hatta bunun 70 bini geçtiği günler olmuştur . Normal garanti verilen sayı 68 bindir . Biz , bu fizibiliteleri hazırladığımızda , bunlar daha işletmelerin ilk yılları , bu ilk yıllarda tabi ki garantilerin tamamını karşılayamayacaklar . Bunlar ortalama garantilerdir . Mutlaka bunlar zamanı geldiğinde tamamlanacaktır ama bu gibi projeler , 5 yıllık veya 10 yıllık projeler değil , yüzyıl , ikiyüz yıl memleketimize hizmet edecek projelerdir . İstanbul - İzmir Otoyolu , Orhangazi Köprüsü , 40 bin araç garantisi vermişiz , şu anda 36 bin araç geçiyor buradan . Yine birinci , ikinci ve üçüncü kesimde garantilerin üstüne çıkmışız . 4'üncü kesimde sadece yakın bir trafik var . Buradaki trafikleri ciddiye alalım . Biz bu İstanbul - İzmir Otoyolu'nu yapmasaydık , 8,5 saatte gidilen yol , 11-12 saatlere çıkacaktı . Eleştirilerinize açığız , tabi ki sizin görüşlerinize ihtiyacımız var . Bunları da değerlendirmemiz gerekiyor ama her şeye bu kadar çalışan arkadaşımız var . Arkamızda 400 bin kişinin sorumluluğu var . Biraz da moral motivasyon istiyor bu arkadaşlar . Yaptığımız işlerde verilemeyecek hiçbir hesabımız yok . Yine burada arkadaşlarımız , Sayıştay sorgularından bahsediyor . Sayıştay bir bulgudur . Bu bulgular , bize gelecek . Biz , bunların hepsine cevabımızı vereceğiz . O zaman bunları konuşuruz . Sadece bir dosya incelenmiş ve bir bulgu bulunmuş . Buradaki süreç de devam etmektedir . \ "
Karaismailoğlu , 18 yılda toplam 910 milyar liralık yatırım yapıldığını dile getirerek , bunun sadece yüzde 18'inin Kamu Özel İşbirliği ( KÖİ ) modeliyle yapıldığını dile getirerek , \ " Yüzyıla sığamayacak işleri , 18 yılda nasıl yapacaktık ? Sadece yüzde 18'ini KÖİ modeliyle yaptık . Diğerlerini de öz bütçeden yaptık . Para olsaydı hepsini öz bütçeden yapardık . Tüm projelerimizi , Bolu Dağı'ndaki proje gibi yabancı firmaları mı bekleyecektik ? \ " ifadelerini kullandı .
Projelerin 5 firmaya verildiğine ilişkin eleştirilere de Bakan Karaismailoğlu , şu cevabı verdi : \ " Burada 5 tane firma diye söylüyorsunuz , binin üzerinde firma bakanlığımızla iş yapmaktadır . Bu binin üzerindeki firmaların içinde muhalefet partilerinin milletvekillerinin sahip olduğu müteahhitlik firmaları da var . Bizim burada en büyük müteahhitlerimizden birisi de eski CHP milletvekili . 5 firma diyerek , milletimizin kafasını bulaştırmanın anlamı yok . Bunlar ülkemize değer katan büyük projeler . Bunun sorumluluğunu hissediyoruz . \ " \ " DÜNYANIN EN ÖNEMLİ İNTERMODEL LOJİSTİK MERKEZİ OLACAKTIR\ "
Karaismailoğlu , TBMM Plan ve Bütçe Komisyonunda , Bakanlığının 2021 bütçesi üzerindeki görüşmelerde , milletvekillerinin sorularını yanıtladı .
Diyarbakır'dan geçen demir yolu hattıyla ilgili bir soruya cevap veren Karaismailoğlu , \ " Yapılan çalışma , şeffaf bir ihata uygulamasıdır . Yayaların gelişigüzel emniyetsiz bir şekilde geçişi engellenerek , ihtiyaç olan noktalarda yaya üst geçidi yapılarak kontrollü bir şekilde yayaların geçinin sağlanması amaçlanmıştır\ " diye konuştu .
Proje başladığında şehirde konuyla ilgili bir sıkıntı olduğunu duyduklarını ekibiyle beraber hemen şehre giderek vatandaşlarla istişarelerde bulunduklarını belirten Karaismailoğlu , \ " Ekibimizle birlikte şehre gittik . Bunun yayaların güvenliği için olduğunu anlattık . Gerekli yerlerde yaya geçişleri yaparak sorunun çözülmesi için adım atılmıştır\ " ifadelerini kullandı .
Öte yandan 229 kilometrelik Halkalı - Kapıkule hattındaki çalışmaların da başladığını belirten Karaismailoğlu , söz konusu projeye ilişkin , \ " Bu hatta 200 kilometre / saat hıza uygun çift hatlı , elektrikli ve sinyalli olarak hem yük hem de yolcu taşımacılığı yapılabilecek yolcu ve tren hattı inşa edilmesine başlanmıştır . Projenin ilk etabındaki kesiminde yapım çalışmaları devam etmekte olup yüzde 20,5 fiziki ilerleme sağlanmıştır\ " bilgisini verdi . \ " İKİ YIL İÇERİSİNDE ÇUKUROVA BÖLGESİ'NDE HAVALİMANINI HİZMETE ALACAĞIZ\ "
Çukurova Havalimanı'nın da yap - işlet - devret usulüyle yarın ihale edileceğini ifade eden Karaismailoğlu , \ " Yarın teklifler alınacaktır . İnşallah iki yıl içerisinde de Çukurova bölgesinde havalimanını hizmete alacağız\ " diye konuştu .
Karayolları Genel Müdürlüğünce hazırlanan karayolları güzergah çalışmalarına başlanırken yerel yönetimler dahil olmak üzere ilgili tüm kurum ve kuruluşların görüşlerinin alındığını belirten Karaismailoğlu , \ " Tamamlanan hastanelerin bağlantıları Sağlık Bakanlığı ile yapılan protokol kapsamında gerçekleştirilmektedir . Örneğin , Adana , Bursa , Eskişehir , Başakşehir ve Kocaeli Şehir Hastaneleri bağlantıları bu kapsamda sağlanmıştır . İzmir Şehir Hastanesi bağlantısının da çalışmaları devam etmektedir . Gaziantep Şehir Hastanesi'nde ise ihale süreci devam etmektedir\ " ifadelerini kullandı . \ " TÜRKİYE'NİN 50-100 YILLIK KADERİNİ BELİRLEYECEK ATILIMLAR YAPIYORUZ\ "
Lojistik alanında , ülkenin ciddi bir coğrafi avantaja sahip olduğunu belirten Karaismailoğlu , şunları kaydetti : \ " Biz Türkiye'nin sadece 5-10 yılını değil , değişen dünyanın ekonomik hareketlerine uygun bir şekilde , 50-100 yıllık kaderini belirleyecek atılımları yapıyoruz . Bu anlamda özellikle dünyada güçlenen kuzey - güney ekonomik koridorları ve büyüyen doğu - batı aksında orta koridor ülkemiz için çok önemli . Dünyadaki yük akışının yüzde 90'ı deniz yoluyla gerçekleştirilmektedir . 2020 yılında 12 milyon ton yük hareketi varken , 2030'da 25 milyon ton , 2050'de 95 milyon ton , 2100'de 150 milyon ton yük hareketinin olacağı lojistik master plan kapsamında hesaplanmıştır . Bu açıdan Asya , Avrupa ve Afrika arasındaki koridorlarda , Ege , Karadeniz ve Hazar çok daha fazla önem arz etmektedir . Doğu - Batı aksında kara bağlantısı ile kuzey - güney aksında deniz bağlantısıyla Türkiye bu açıdan çok stratejik bir konumda bulunmaktadır . \ "
Bakan Karaismailoğlu , stratejik projelere değinerek , \ " Kanal İstanbul bir İstanbul projesi değil , Türkiye projesidir . İstanbul Havalimanı , kara yolu , demir yolu bağlantısı , lojistik merkezleri ve buradan geçecek bir su yolu olacak Kanal İstanbul'la birlikte , dünyanın en önemli intermodel lojistik merkezi olacaktır . Bu sayede kendi ekonomisini yaratan bir bölge olarak , sanatın , bilimin , yaşamın ve ekonominin yeni kalbi olacaktır . Bu açıdan Kanal İstanbul Projesi bir dünya projesidir . Çalışmalarımız aralıksız sürüyor\ " değerlendirmesinde bulundu . \ " YERLİ VE MİLLİ TEKNOLOJİLERİN GELİŞTİRİLMESİNİ ÖNEMSİYORUZ\ "
Ankara - İzmir YHT'nin üstyapı işlerinin tesisi için ihale yapıldığını belirten Karaismailoğlu , \ " Sözleşme imza aşamasına gelinmiş olup , kredi sözleşmesi çalışmaları devam etmektedir . Bu süreçlerden sonra yapım çalışmalarına başlanacaktır . Projede Ankara - Afyon ile Salihli - İzmir arası 30 ay , Afyon - Salihli arası ise 42 ay içerisinde tamamlanması hedeflenmemektedir\ " dedi .
Bakan Karaismailoğlu , yerli ve milli ürünlerin geliştirilmesi , bu ürünlerin haberleşme altyapılarında kullanımının artırılmasına önem verdiklerini söyledi .
Karaismailoğlu , yapılan çalışmalar hakkında şu bilgileri verdi : \ " İmtiyaz ve kullanım hakkı yetkilendirmeleri kapsamında Ar - Ge ve belirli oranlarda yerli ürün kullanımına yönelik operatörlere yükümlülükler getirdik . 2018-2019 yatırım dönemi itibarıyla yerlilik oranı yüzde 23'ü geçmiştir . Yerli ve milli baz istasyonu ULAK'a 2017'de yerli malı belgesi alınarak mobil şebekelerde 750'den fazla sahada kullanılmaya başlandı . Ayrıca ticari şebekelerimizde 583 sahada kullanılmaya başlanmıştır . \ "
Siber güvenlikte yerli ve milli teknolojilerin geliştirilmesi ve yaygınlaştırılmasının ulusal siber güvenlik stratejisi ve eylem planına girdiğini aktaran Karaismailoğlu , bu tür yerli ve milli teknolojilerin geliştirilerek kullanılmasını önemsediklerini bu yönde çalışmalar sürdürdüklerini ifade etti .
Karaismailoğlu , mobil kapsama projesiyle nufüsu 500 binin altında olan kırsalda yer alan ve operatörlerin coğrafi ve ekonomik zorluklar nedeniyle yatırım yapamadığı 61 yerleşim yerine mobil haberleşme altyapısını kurduklarını , önümüzdeki dönemde benzer durumdaki yerlerin tespit edilerek altyapı kurulumlarının tamamlanıp hizmete sunulacağını kaydetti .
Bilimsel yöntemlerle dünya çapında veri toplayan bir firmanın Eylül 2020 raporuna göre , Türkiye'nin mobil geniş bantta global sıralamada 54. sırada yer aldığını bildiren Karaismailoğlu , mobil internet hızında 2019 Ağustos'tan bu güne yüzde 25,8'lik bir artış görüldüğünü söyledi .
Karaismailoğlu , Giresun'da meydana gelen sel felaketinde anında ve yerinde müdahale ettiklerini kısa bir sürede ilgili bakanlıklarla koordineli çalışmayla afet sürecini yönettiklerini , kısa sürede çamuru kaldırıp asfalt attıklarını hatırlattı . \ " SALGIN DÖNEMİNDE 4 MİLYON 160 BİN İNTERNET KURULUMU YAPTIK\ "
Türkiye'de salgın döneminde 4 milyon 160 bin internet kurulumu yapıldığını aktaran Karaismailoğlu , \ " Bunun 950 bini nakil işlemidir . Sahada kurulu 20 milyon 250 bin port bulunmaktadır . Bunların 13 milyon 200 bininde müşteri olup diğerleri boştur . Eve kadar fiber hizmetinde mevcut müşteri sayısının 2,5 katından fazlasına hizmet verecek altyapı mevcuttur\ " diye konuştu .
Karaismailoğlu , Konya metrosu çalışmasını Bakanlar Kurulu kararıyla üstelendiklerini anımsatarak , etüt çalışmalarının tamamlandığını Necmettin Erbakan Üniversitesi , Meram Belediyesi raylı sisteminin yapımı ve metro araçlarının alımı için dış finansmanlı olacak şekilde ihale gerçekleştiğini , kredi anlaşmasının ikmali ve onayı sonrası bu yıl sonuna kadar çalışmalara başlanmasının öngörüldüğünü bildirdi .
Bakanlık olarak yaklaşık 400 bin personelle canla başla çalıştıklarını dile getiren Bakan Karaismailoğlu , sözlerini şöyle tamamladı : \ " 83 milyon vatandaşımıza hizmet etmeye çalışıyoruz . Tek derdimiz var vatanımıza milletimize hizmet etmek . Sadece tek beklentimiz var vatandaşımızın duasını almak ve yaptığımız yatırımları vatandaşımız kullandığı zaman mutlu olmasıdır . Ülkemiz , milletimiz çok değerli projeleri , dünyanın en gelişmiş teknolojilerini hak ediyor . Biz de bunları vatandaşımıza sunma doğrultusunda canla başla , 400 binlik bir kadroyla memleketimizin en ücra köşesindeki arkadaşımızla birlikte alın terini dökmeye hazırız . \ "
Bu arada , Bakan Karaismailoğlu'nun Sayıştay bulgularına ilişkin değerlendirmelerine , CHP'li milletvekilleri tepki gösterdi .
CHP Genel Başkan Yardımcısı ve Ankara Milletvekili Bülent Kuşoğlu , Bakan Karaismailoğlu'nun Sayıştay bulgularına ilişkin açıklamalarına yönelik \ " Sayıştay bulguları , idareye sorularak rapora yazılıyor . Sayıştay , raporundaki bulguları TBMM adına yaptığı denetim sonucunda yazar . TBMM de millet iradesini temsil eder . Siz bunların hiç birisine cevap vermediniz . 100 milyar liraya yakın bir harcamanız var\ " eleştirisinde bulundu .
Komisyonda , Ulaştırma ve Altyapı Bakanlığı'nın yanı sıra Karayolları Genel Müdürlüğü , Bilgi Teknolojileri ve İletişim Kurumu ile Sivil Havacılık Genel Müdürlüğü'nün bütçeleri kabul edildi .

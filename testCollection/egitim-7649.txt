Açıköğretim Lisesi için sınav tarihleri belli oldu .
Corona virüs nedeni ile 1. Dönem sınavları online olarak yapılacak .
İşte AÖL online sınav tarihleri hakkında merak edilen detaylar .
Açıköğretim Lisesi sınavları corona virüs tedbirleri kapsamında çevrimiçi ( online ) olarak yapılacağı duyuruldu .
Açıköğretim lisesi öğrencileri , sınavları Açıköğretim Okulları Bigi Yöntemi Sistemi üzerinden yapacak .
Açıköğretim lise sınavları tarihleri belli oldu .
2020 / 2021 eğitim öğretim yılı 1. Dönem sınavları için online sınav tarihleri ; 25 Şubat 2021 ( saat 09:30’dan ) 1 Mart 2021 ( saat 23.59’a kadar ) tarihleri arasında olacak .
AÇIKÖĞRETİM LİSESİ ONLINE SINAVLAR NASIL UYGULANACAK ?
1.Öğrenciler , kendilerine atanan derslerden oluşan testleri sınav takviminde belirtilen tarihler arasında online sınav sistemine girerek tamamlayacaklardır .
2.Öğrenciler , aynı eğitim öğretim yılı ve dönemi için yapılacak sınavlardan yalnızca birine katılabileceklerdir .
3.Online sınav uygulaması yurt içi ve yurt dışında , Türkiye saatine göre aynı gün ve saatte başlayıp , aynı gün ve saatte sona erdirilecektir .
4.Öğrenciler , T. C. kimlik numara ve şifreleri ile AÖK Bilgi Yönetim Sistemine online sınav kapasitesinde giriş yaparak online sınav uygulamasına katılacaklardır .
Sınav başvurusu olmayan ve tüm derslerinden sınavını tamamlayan öğrenciler sınav süresinin sonuna kadar AÖK Bilgi Yönetim Sistemine giremeyeceklerdir .
5.Sisteme giriş şifresini unutan öğrenciler , AÖK Bilgi Yönetim Sisteminde yer alan ‘şifremi unuttum’ seçeneğinden veya ( MEBİM ) \ " 4 0 632\ " danışma hattı ile görüşerek şifrelerini öğrenebileceklerdir .
6.Sınav sistemine girişte ÖDSGM tarafından hazırlanan gizlilik taahhütnamesi öğrenciler tarafından onaylanacaktır .
7.Online sınav uygulaması başlamadan önce sınav kuralları elektronik ortam üzerinden öğrenciye bildirilecektir .
Bu bildirim ile öğrenci , sınav kurallarını kabul etmiş sayılacaktır .
Sınav kurallarını ihlal eden öğrenci ve sınav görevlilerine , 02 / 12 / 2016 tarihli ve 6764 sayılı Kanun uyarınca cezai müeyyideler uygulanacaktır .
8.Online sınav uygulaması , çoktan seçmeli 4 ( dört ) seçenekli ve her bir ders için ayrı olmak üzere 20 sorudan oluşacak testler hâlinde gerçekleştirilecektir .
Sınavda her bir dersin testi için 25 dk . süre uygulanacaktır .
9.Öğrenciler , sınav süresi içinde kendilerine atanan en fazla 24 dersten sınava katılabilecekler ve atanan derslerden istedikleri dersi seçerek sınavı başlatıp bitirebileceklerdir .
10.Sorular , soru numarası sırasında ve ekranda bir soru ve cevap seçenekleri yer alacak şekilde gösterilecektir .
11.Seçilen derse ait sınav , " Sınava Başla " butonu ile başlatıldıktan sonra , soru sayfasında " Kaydet ve İlerle " butonu ve kalan süreyi gösteren sayaç olacak , son soruda ise " Kaydet ve İlerle " butonu yerine ‘Sınavı Bitir’ butonu olacaktır .
12.Öğrenciler , cevap verdikleri soruya geri dönüş yapamayacaklardır .
13.Öğrenciler , seçilen derse ait sınavı başlattıktan sonra aktif sınav bitmeden diğer dersin sınavını başlatamayacaklardır .
14.Öğrenciler , istedikleri zaman sınavı bitirebileceklerdir .
Sınavı süresi içinde bitirmeyen öğrenciler için 25 dk . sonunda sistem tarafından sınav bitirilecek ve değerlendirme buna göre yapılacaktır .
Sınavı bitirilen derse ait sorular ve cevaplar öğrencilere gösterilmeyecektir .
15.Öğrenciler sınavlarını tamamlayamadan oturum herhangi bir nedenle ( elektrik kesintisi , internet bağlantı sorunu vb. ) sonlanırsa bu durumun bir daha tekrarlanmayacağı bir ortamda belirtilen son tarihe kadar " bir defaya mahsus " sınava kaldıkları yerden devam edeceklerdir .
16. Bir dersi seçerek sınavı başlatan ve hiçbir soruya cevap vermeden bitiren öğrenci " Sınava Girdi " sayılacak ve derse ait puanı " Sıfır " olacaktır .
Öğrencinin tanımlanan tarih ve saatler içinde mevcut derslerinden sınava katılmaması hâlinde katılmadığı ders / derslerden " Sınava Girmedi " olarak işlem yapılacaktır .
17.Sınav öncesinde sınav sistemine erişim için kullanılan tarayıcı penceresi dışında tüm uygulamalar kapatılacak , sınav sırasında sınav sisteminin erişildiği tarayıcı penceresi dışında herhangi bir pencereye geçiş yapılmayacaktır .
Ayrıca arka planda çalışan ve internet bağlantısı kullanan uygulamalar varsa bunlar da kapatılacaktır .
Sınav anında başka bir program , tarayıcı veya sayfa açılması hâlinde öğrenciye uyarı mesajı verilecek , açılan program , tarayıcı veya sayfanın kapatılmaması durumunda öğrencinin o derse ait sınavı iptal edilecektir .
18.Öğrenciler , sınav sırasında basılı ya da dijital herhangi bir bilgi kaynağı kullanmayacaklardır .
19.Öğrenciler , sınav sırasında sınav sistemi ekranına ilişkin herhangi bir şekilde ekran görüntüsü alma , görüntü kaydetme , görüntü aktarma , kopyalama ya da yazdırma gibi işlemler yapmayacaklardır .
Öğrencinin sınav sırasında ekran dışına çıkması durumunda sınavı sonlandırılarak geçersiz sayılacaktır .
20.Sınav soru ve cevaplarının , sınav sırasında veya sonrasında her türlü paylaşımı yasaktır .
Sınav ekranında öğrencileri tanımlayacak güvenlik kodu bulunacak ve paylaşım ihlali hâlinde öğrenciler hakkında 6764 sayılı Kanun hükümlerince işlem yapılacaktır .
21.Yetersizliği olan ( engelli ) öğrencilere yönelik aşağıdaki esaslara uyulur ;
- Sınav sırasında , öğrencilerin karşılaşabilecekleri biyolojik ve psikolojik ihtiyaçlarından dolayı sınava kısa süreli ara vermesi gereken durumlarda kolaylık sağlanacaktır .
Öğrencilere ek süre verilmeyecektir .
- Görme engelli öğrencilerin , ilçe millî eğitim müdürlüklerine sınavdan 7 ( yedi ) gün önce başvurarak " okuyucu / kodlayıcı " talebinde bulunması durumunda bu öğrencilere halk eğitim merkezlerinde sınav tarihleri arasında uygun günlerde sınava alınmaları sağlanacaktır .
22.Öğrenciye bağlı olmayan internet kesintilerinden kaynaklı sınavdan düşmelerde ve sınav sisteminden kaynaklı teknik sebeplerle öğrencinin sınavı tamamlayamadığının tespit edilmesi hâlinde Merkez Sınav Kurulu kararı ile telafi sınavı yapılabilecektir .
23.Sınav sırasında internet ağının bölge / ülke genelini de etkileyecek şekilde saldırıya uğraması ya da onarımının ve etkilerin kısa sürede giderilemediği arıza durumlarının , tespit edilmesi ( yurt dışı için yurt dışı eğitim müşavirliği / ataşeliğince ) hâlinde Merkez Sınav Kurulu kararı ile telafi sınavı yapılabilecektir .
24.Öğrenciler , kullandıkları masaüstü / dizüstü bilgisayar , tablet ya da cep telefonlarının pil , batarya veya şarj durumları ile kablolu / kablosuz internet bağlantılarından ve bunların ayarlarından kendileri sorumlu olacaklardır .
Belirtilen durumlar nedeniyle sınav anında sorun yaşayan öğrenciler için telafi sınavı yapılmayacak , bu öğrenciler sınava girmedi sayılacaklardır .
25.Öğrenciler sınav sonuçlarını AÖK Bilgi Yönetim Sisteminden öğrenebileceklerdir .
26.Ceza ve İnfaz Kurumlarında bulunan tutuklu ve hükümlü öğrenciler online sınav uygulamasına alınmayacaktır .
HBÖGM tarafından tutuklu ve hükümlü öğrencilerin online sınav uygulamasına giriş yapmasını engelleyecek tedbirler alınacaktır .
Online sınav uygulamasına katıldığı tespit edilen tutuklu ve hükümlü öğrencilerin sınavları geçersiz sayılacaktır .
Tutuklu ve hükümlü öğrenciler için sınav , HBÖGM tarafından öğrencilere ait hazırlanan bilgilerin ÖDSGM’ye bildirilmesi hâlinde yıl içinde yüz yüze yapılacak sınav tarihlerinde gerçekleştirilecektir .
27.Sınav soru ve cevapları yayımlanmayacaktır .
28.Sınav uygulamasında yer alacak sorulara ilişkin ders adı , ders kodu bilgileri Ek - 1 " Ders Detayları Tablosu " nda belirtilmiştir .
DEĞERLENDİRME1. Sınavlarda , öğrencinin sınava katılacağı her dersten çoktan seçmeli 4 ( dört ) seçenekli 20 soru sorulacak , her doğru cevabın puan değeri 5 ( beş ) olacaktır .
Yanlış cevaplar doğru cevapları etkilemeyecektir .
2. Değerlendirme her ders için ayrı olmak üzere 100 ( yüz ) tam puan üzerinden yapılacak olup doğru cevaplar dikkate alınacak ve her soru eşit puan ağırlığına sahip olacaktır .
Başarı puanı hesaplamasında ; [ Puan = ( Doğru Sayısı / Soru Sayısı ) x 100 ] formülü kullanılacaktır .
3. Sınav sonuçlarında öğrencilerin doğru - yanlış cevap sayısına ilişkin veri açıklanmayacaktır .
4. Cevap anahtarında hata olması ve bu hususun Merkez Sınav Kurulu kararı ile belirlenmesi hâlinde soru / sorular iptal edilmeyecek , soru / soruların doğru seçenekleri dikkate alınmak suretiyle değerlendirmeye bu soru / sorular dâhil edilecektir .
5. Değerlendirme sırasında hatalı soru / sorular çıkması durumunda , iptaline karar verilen sorular değerlendirme dışı bırakılarak geçerli soruların puan değerinin yeniden saptanması suretiyle değerlendirme yapılacaktır .
AÇIKÖĞRETİM LİSESİ ONLINE SINAV TANITIM KILAVUZU

Yabancı ekonomistler , çoğunlukla Türkiye Cumhuriyet Merkez Bankası'nın ( TCMB ) politika faizini sabit tutmasını bekliyor .
Daha yüksek faizler için hâlâ alan olduğuna dair görüşler olsa da genel olarak bankanın yüzde 17,00 olan politika faizinde herhangi bir değişiklik öngörülmüyor .
Piyasalarda gözler Merkez Bankası'nın perşembe günü yapacağı toplantıya çevrildi .
TCMB PPK toplantısında yılın ilk faiz kararı açıklanacak .
Beklenti faizlerin sabit bırakılması yönünde .
İspanyol BBVA'nın Başekonomisti Alvaro Ortiz Vidal - Abarca , konuya ilişkin yaptığı değerlendirmede , TCMB'nin , bu ayki Para Politikası Kurulu toplantısında beklemede kalabileceğini belirtti ancak bankanın fiyat gelişmelerini yakından gözlemleyeceğini ve gerekmesi durumunda sıkılaşmaya gitmek için hazır olacağını ifade etti .
TCMB'nin son kararlarının TL'nin değer kazanmasına destek sağladığını aktaran Abarca , çekirdek fiyatlarda ılımlı bir seyir görüldüğünü , kısıtlamalardan dolayı da çıktı açığının gerilediğini dile getirdi .
Abarca gıda ve enerji fiyatlarının kısa vadede fiyat baskısının devam edeceğine işaret ettiğini kaydetti . \ " İYİLEŞEN MAKRO İSTİKRAR ÜLKE RİSK PRİMİNİ DÜŞÜREBİLİR , TL İÇİN DESTEK SAĞLAYABİLİR\ "
Capital Economics Gelişmekte Olan Piyasalar Başekonomisti William Jackson da enflasyonun ileriki aylarda yüksek seviyelerde olabileceğini ve Merkez Bankası'nın 2021 yılı boyunca politika faizini yüzde 17'de tutabileceğini belirtti .
Enflasyonu sürdürülebilir bir temelde düşürmenin biraz zaman alabileceğini ifade eden Jackson , iyileşen makro istikrarın Türkiye'nin ülke risk primini düşürebileceğini ve TL için destek sağlayabileceğini aktardı .
Commerzbank Gelişmekte Olan Piyasalar Kıdemli Ekonomisti Tatha Ghose , Merkez Bankası'nın faizlerde değişiklik yapmasını beklemediğini söyledi . \ " MASADA POLİTİKA FAİZİNDE ILIMLI ARTIŞ İHTİMALİ DE VAR\ "
Rabobank Gelişen Piyasalar Kıdemli Kur Stratejisti Piotr Matys , en olağan senaryonun politika faizinin yüzde 17'de sabit bırakılması olduğunu ancak ılımlı bir faiz artırma ihtimalinin de tamamen dışarıda bırakılamayacağını belirtti .
TD Securities Gelişen Piyasalar Strateji Başkanı Cristian Maggio ise Merkez Bankası'nın sıkı para politikasının sonuna doğru yaklaştığını ancak daha yüksek faizler için hâlâ biraz alan olduğunu vurguladı .
Maggio , Merkez Bankası'nın politika faizini 100 baz puan artırarak yüzde 18'e çıkarabileceğini söyledi .
Societe Generale Gelişmekte Olan Piyasalar Strateji Direktörü Phoenix Kalen ise TCMB'nin politika faizini sabit bırakma ya da ılımlı artırma seçenekleriyle karşı karşıya kalabileceğini dile getirerek , bankanın politika faizini 50 baz puan artırarak yüzde 17,5'e çıkarabileceği öngörüsünde bulundu .
TCMB , 2020 yılının son Para Politikası Kurulu toplantısında politika faizini 200 baz puanlık artışla yüzde 15'ten yüzde 17'ye yükseltmişti .
TCMB Para Politikası Kurulu toplantısına ilişkin AA Finans'ın beklenti anketine katılan ekonomistler , politika faizinin sabit bırakılacağını tahmin ediyor .
VİDEO : DOLARDA DÜŞÜŞ SÜRER Mİ ?
- ARŞİV

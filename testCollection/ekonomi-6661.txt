Sivil Havacılık Genel Müdürlüğü , Türkiye'den yurtdışına gidiş ya da dönüş yapacak olan kişilere yönelik olarak corona virüs önlemlerinin güncellendiğini duyurdu .
Açıklamada yurtdışından Türkiye'ye gelecek olan yolcuların son 72 saat içerisinde alınmış negatif PCR test sonucunu ibraz etmesi gerektiği hatırlatıldı .
Bazı ülkelerin ise Türkiye'den seyahat eden yolcular için ek corona virüs önlemleri getirdiği belirtildi .
İşte güncellenen yeni kurallar .
Sivil Havacılık Genel Müdürlüğü ( SHGM ) , uçakla seyahat eden yolcular için uygulanan yeni tip corona virüs ( Covid - 19 ) kurallarının son güncel tablosunu paylaştı .
4 ÜLKE İÇİN EV KARANTİNASI ŞARTIİngiltere , Brezilya , Güney Afrika ve Danimarka'da salgın önlemleri kapsamında Türkiye’ye direkt uçuşlar yapılamıyor .
Ancak bahsi geçen ülkelerde bulunmuş yolcuların Türkiye’ye uçuşu bulunan farklı bir ülke üzerinden giriş yaparlarsa son 72 saat içerisinde alınmış negatif PCR testinin yanı sıra , 14 günlük ev karantinasında kalma zorunluluğu bulunuyor .
Diğer ülkelerden Türkiye’ye gelen yolcular ise ibraz ettikleri negatif PCR testiyle yurda giriş yapabilecek .
ABD , VİRÜSE YAKALANAN KİŞİLERİN İYİLEŞTİKLERİNE DAİR BELGE İSTİYORTürkiye'den ABD’ye gidecek 2 yaş ve üstü kişilerin uçuştan önceki 3 takvim günü içinde corona virüs testi yaptırma ve negatif sonuçlarını yazılı olarak uçuş öncesinde ilgili havayolları yetkililerine ibraz etme zorunluluğu bulunuyor .
Daha önce virüse yakalanmış olan kişilerin ise uçuştan önceki 90 gün içinde corona virüsten iyileştiklerine dair belgeyi sunmaları gerekiyor .
ALMANYA'YA GİDECEK KİŞİLERDEN 3 FARKLI TEST SONUCU İSTENİYORAlmanya'ya gidecek yolcuların ise negatif PCR'ın yanı sıra iki test sonucu daha sunması gerekiyor .
ÇİN , NÜKLEİK ASİT TESTİ İSTİYORCorona virüs salgınının başladığı ülke olan Çin ise yurtdışından ülkeye yolcuların sıkı denetimden geçirmek için önlemleri artırdı .
Çin'e gitmek isteyen yolculara , uçuştan önceki 3 gün içerisinde yurtdışındaki Çin Halk Cumhuriyeti misyonlarının uygun gördüğü kurumlarda nükleik asit testi yaptırma zorunluluğu getirildi .
Çinli vatandaşların ise \ " WeChat\ " isimli uygulama üzerinden gerekli onayı almaları , yabancı yolcuların ise uçuş öncesinde bir sağlık durumu beyannamesi almak için negatif test sonuçlarıyla birlikte bulundukları ülkelerdeki Çin Halk Cumhuriyeti misyonlarına başvurmaları zorunluluğu bulunuyor .
Yolcular ayrıca uçuştan önceki 48 saat içerisinde nükleik asit testinin yanı sıra IgM antikor testi ( serum IgM antibody test ) yaptırmaları isteniyor .
Yolcular ülkeye girişte ve dönüşte Çin Halk Cumhuriyeti makamlarınca gösterilen otellerde , kendi bütçeleriyle 7 günü Çin yerel makamları tarafından belirlenen pandemi otelleri / merkezlerinde ; 7 günü tercihen 5’inci günde yapılan testin negatif çıkması halinde ev karantinası olacak şekilde , 14 gün zorunlu karantinaya giriyor .
Karantina süresi sonunda PCR testi tekrarlanıyor .
Yolcular , Çin’e varışları akabinde en az 3 nükleik asit testine tabi tutulurken , yolcular karantinaya ilaveten 7 gün daha tıbbi müşahedede tutuluyor .

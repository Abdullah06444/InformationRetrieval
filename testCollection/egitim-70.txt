Milli Eğitim Bakanı Ziya Selçuk , \ " EBA TV Anaokulu açıldı . Bugün uzaktan eğitimin bir parçası olarak yayın yapıyoruz . İçeriklerimiz çocuğa uygun , çocuk menfaatini ve müfredatımızı destekler nitelikte\ " ifadelerini kullandı .
Milli Eğitim Bakanı Ziya Selçuk , sosyal medya hesaplarından yaptığı paylaşımda , anaokulu çağındaki çocukların televizyon dizisi , magazin programı izlediğini , haberleri hiç kaçırmadığını çok gördüklerini ve bu durumun yanlışlığının altını defalarca çizdiklerini belirtti .
Çizgi film içeriklerinin pedagojik açıdan değerlendirilmesi gerektiğini konuştuklarını ifade eden Selçuk , şunları kaydetti : \ " Ama eleştirmekten ve hatta yol göstermekten öte yapmamız gereken bir şey vardı : Harekete geçmek . Okul öncesi eğitim bizim için çok önemli , çok özeldir . EBA TV Anaokulu açıldı . Bugün uzaktan eğitimin bir parçası olarak yayın yapıyoruz . İçeriklerimiz çocuğa uygun , çocuk menfaatini ve müfredatımızı destekler nitelikte . \ "
Bakan Selçuk , bugün erken çocukluk eğitimine ilişkin tanıtım toplantısı gerçekleştirdiklerini anımsattı .
Kartondan yapılmış bir televizyonun görselini paylaşan Selçuk , \ " Bu fotoğraf , çocuklar için . Şimdi sizlerden ricam , bir mukavva kutu bulup ortasını keserek , yanlarına düğmeler çizip , tepesine de çataldan iki tane anten ekleyerek bu televizyondan yapmanız , sonra da EBA TV Anaokulu'nu açıp derslere başlamanız . Bekliyorum fotoğraflarınızı . \ " açıklamasında bulundu .

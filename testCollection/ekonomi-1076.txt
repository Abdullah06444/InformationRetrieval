Antep fıstığı üretiminde dünyanın en önemli ülkeleri arasında yer alan Türkiye bu sene yeni bir rekora hazırlanıyor .
2018 yılında kırılan 240 bin tonluk rekorun bu sene ufak bir farkla da olsa geçilmesi bekleniyor .
Türkiye'de antep fıstığını en çok üreten şehir olan Şanlıurfa'daki yetkililer , ntv . com . tr'ye yaptıkları açıklamada , şehir genelinde geçen sene 30 bin olan üretimin bu yıl 100 bini aşabileceğini söyledi .
Antep fıstığında fiyatın ne olacağını ise ihracat kapısının ne kadar açılacağı belirleyecek .
Halen 30-40 liralarda olan fıstık fiyatı eğer ihracat başlarsa 60-70 liralara ulaşabilir .
Tuğba Öztürk / ntv . com . trTürkiye'de üretilen fıstığın yaklaşık yüzde 50'sinin karşılandığı Şanlıurfa’da bu yıl rekolte patlaması yaşanıyor .
Şehrin alışık olmadığı fazla fıstıklar , ambarlarda yer kalmayınca ildeki pazar yerine çadır kurularak istiflenmeye başladı , bir çok yerde fıstık dağları oluştu .
Depoların ve ambarların dolup taştığı pazarda fıstıklar naylon çadırlarda istiflenerek satışa sunuluyor .
Şanlıurfa Ticaret Borsası Meclis Başkan İsa Kızıldemir , ildeki bazı bölgeleri dolu vurmasına rağmen bu yıl oldukça yüksek verim elde ettiklerini söyledi .
TÜİK verilerine göre 2019 yılında fıstık üretimi yüzde 64,4 ile büyük bir kayıp yaşamış ve Türkiye genelinde 85 bin tona kadar gerilemişti .
GEÇEN SENE ' YOK ' YILIYDIİsa Kızıldemir , ' ' Geçen sene ' yok yılı'ydı .
Ancak bu sene hava şartlarının da olumlu gitmesiyle ' var yılı'nı yaşıyoruz .
Geçen yıl Şanlıurfa genelinde 30 bin ton olan üretim tahmini bu sene 100 bin tona çıktı ' ' dedi .
Şanlıurfa Ticaret ve Sanayi Odası ( ŞUTSO ) Başkan Yardımcı Selçuk Karakuş da , bu yıl çok büyük bir rekolte artışı beklediklerini söyledi .
Şanlıurfa'nın Türkiye genelinde en büyük üretici olduğunun altını çizen Karakuş , il genelinde 100 bin ton civarında bir rekolte ile Türkiye'deki toplam üretimin 2018 yılı rekoru olan 240 bini aşmasını beklediklerini ifade etti .
Karakuş , \ " Çok büyük bir farkla rekor kıramayız ama az da olsa 2018 rakamını geçeceğimizi tahmin ediyorum\ " dedi .
Şanlıurfa'da fıstıkların depo ve ambarlarda yer kalmayınca pazar yerine çadırlarda istiflenmeye başlamasını da değerlendiren Karakuş , \ " ' Fıstıklara yer bulma konusunda bir sıkıntı yaşamıyoruz . İhtiyacı olmayan çiftçi pazara getiriyor . Pazarda da yer olmayınca mecbur çadır altına istif ediyorlar . Bazıları da kendi ambarında , köyünde muhafaza ediyor ' ' açıklamasında bulundu . ' İHRACATSIZ İÇ PİYASADA ZOR TÜKETİLİR'Şanlıurfa'da üreticiler bir taraftan bereketli sezonun heyecanını yaşarken , diğer taraftan ise pandemi nedeniyle durma noktasına gelen ihracat konusunda endişelerini dile getiriyor . Bu kadar fıstığın iç piyasada bir senede tüketilmesinin çok zor olduğunu kaydeden ŞUTSO Başkan Yardımcısı Karakuş , stokların ancak ihracatla tüketilebileceğini ifade etti . İhracatın başlamasıyla birlikte fıstık fiyatlarında ani bir artış bekleyen Karakuş , şu anda 40 lira civarında seyreden fıstığın kilogram fiyatının 60-70'lere kadar çıkabileceğini dile getirdi . İKİ YILLIK FISTIK STOKU OLDUŞanlıurfa Ticaret Borsası Meclis Başkan İsa Kızıldemir de üreticilerin benzer endişelerine dikkat çekerek , ' ' Eğer ihracat olmazsa ürün iç piyasada zor tüketilir . Ancak fıstık çabuk bozulmayan bir ürün . Bir sonraki sezona kalmasında sıkıntı yok . Bu yıl eğer ihracat olmazsa şu anki fıstıklarımız bize gelecek yıl bile yeter ' ' dedi . Pandemi döneminde dış ülkelerle bağlantı yapamadıklarını da sözlerine ekleyen Kızıldemir , ' ' Dış devletlerin politikalarına da bağlı bir durum var . İran piyasasından duyuyoruz , dolar bazında fiyat düşürmüşler . Büyük rekabetler bunlar . Bizim çiftçilerimizin en büyük talebi , fıstıkta tavan fiyatının belirlenmesi ' ' açıklamasını yaptı . FISTIK FİYATLARI NE KADAR ? Şanlıurfa'da kabuklu fıstık fiyatı , 35 ile 38 lira arasında , soyulmuş fıstık fiyatı ise 52 ile 55 lira arasında değişiyor . İhracatın pandemi nedeniyle gerçekleşmemesi ihtimalinde fiyatların çok düşmeyeceğini yorumunu yapan Kızıldemir , ' ' Fıstık kendini koruyan bir ürün . Ucuz vermektense üretici elinde bu ürünü muhafaza edebilir ' ' ifadelerini kullandı . TÜRKİYE'DE NE KADAR ÜRETİM VAR ? TÜİK 2019 verilerine göre , Türkiye’de 2019 yılında 85 bin ton toplam fıstık üretimi gerçekleşirken 31 bin 931 ton üretimle ilk sırada yer alan Şanlıurfa’yı , 26 bin 343 tonla Gaziantep , 12 bin 208 tonla Siirt , 2 bin 667 tonla da Adıyaman izledi . tugba . ozturk@dogusyayingrubu.com

Ziraat Bankası ve Halkbank'ın Keskinoğlu A. Ş nezdindeki hisselerinin yüzde 20’lik payı Tima Yem ve Gıda Tic. A. Ş. ' ye devredildi . Keskinoğlu , yaşadığı finansal sorunlar nedeniyle 2018 yılında konkordato ilan etmişti .
Ziraat Bankası ve Halkbank’ın , Keskinoğlu A. Ş nezdindeki hisselerinin yüzde 20’lik payı Tiryaki Holding ve Matlı Holding ortaklığında kurulan Tima Yem ve Gıda Tic. A. Ş. ’ye devredildi .
Akhisar'da 2 bin 200 personeli bulunan 338 bin 500 metrekare arazi üzerine kurulu 57 bin 615 metrekare kapalı alana sahip entegre tesislerde piliç eti , yumurta , yem ve viol üretimi konusunda faaliyet gösteren Keskinoğlu , yaşadığı finansal sorunlar nedeniyle 2018 yılında konkordato ilan etmişti .
2020 Eylül ayında Keskinoğlu A. Ş hisseleri Ziraat Bankası ve Halkbank tarafından devir alınarak süreç başlatıldı .
Sağlıklı bir finansal yapıya kavuşan şirketin yüzde 20 hissesi , tedarik ve satış operasyonları konusunda sektör şirketlerinden Tiryaki Holding ve Matlı Holding ortaklığında kurulan Tima Yem ve Gıda Tic. A. Ş. ’ye devredilmiş oldu .
Açıklamada \ " Hisse Devri İmza Töreni\ " ndeki konuşmasına yer verilen Ziraat Bankası Genel Müdürü Hüseyin Aydın , \ " Pandeminin hayatımızın her alanını etkilediği bu günlerde yeniden çarkları dönen Keskinoğlu A. Ş. , sağladığı istihdam gücü , tedarik zinciri ve özellikle ileri işlem ürünlerdeki ihracat potansiyeli ile sadece Akhisar ilçesi ve çevre illerimize değil , ülke ekonomimizin gelişimine de katkı sağlayacak\ " ifadelerini kullandı .
Halkbank Genel Müdürü Osman Arslan ise , “Bölge ve ülke ekonomisine bu denli önemli katkı yapan bir kuruluşa Ziraat Bankası ve Halkbank olarak kayıtsız kalmamız beklenemezdi .
Yaşanan sıkıntıları aşmak için devreye girdik ve firmanın hayatını sürdürebilmesi için destek olduk .
Katkımızla Keskinoğlu , mali yapısını düzeltti ve yeniden bölge ekonomisinin en güçlü ögesi haline gelme potansiyeli taşıdığını ortaya koydu .
Şimdi , Tima Yem ve Gıda A. Ş. , bu potansiyeli yukarıya taşımak üzere Keskinoğlu’na yüzde 20 oranında ortak oluyor . \ " dedi .

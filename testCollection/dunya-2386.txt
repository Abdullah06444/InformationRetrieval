Azerbaycanlılar , Ermeni güçlerin 26 Şubat 1992'de Hocalı'da kadın , çocuk ve yaşlı gözetmeksizin yaptığı katliamın kurbanlarını anıyor .
Hocalı Katliamı'nın üzerinden 29 yıl geçti fakat acısı bugün de Azerbaycanlıların kalbinde tazeliğini koruyor .
Ancak bu yıl , önceki yıllara göre Hocalı'ya daha farklı bir bakış açısı mevcut .
Her yıl Hocalı'yı mağlup halk olarak anan Azerbaycanlılar , ordularının geçen yıl kazandığı zafer nedeniyle artık şehitlerini mağrur ve galip bir halk olarak anıyor .
İnsanlık tarihine kara bir leke olarak yazılan bu katliam , hiçbir zaman unutulmayacak olsa da işgal altındaki toprakların kurtarılması , Azerbaycanlıların kalbine su serpip teselli oldu .
Azerbaycanlıların şimdi tek istediği , Hocalı Katliamı'nın faillerinin yargı önüne çıkartılması ve adaletin yerini bulması .
Azerbaycan Milli Meclisi Başkan Yardımcısı Adil Aliyev , Hocalı'da yaşananların , insanlık tarihindeki en büyük suçlardan biri olduğunu , aynı zamanda uluslararası hukukun bu yaşananları \ " soykırım\ " olarak tanımaya olanak sağladığını bildirdi .
Aliyev , Hocalı'da yaşananların , 1949 Cenevre Sözleşmelerinin , Birleşmiş Milletlerin ( BM ) Soykırım Suçunun Önlenmesi ve Cezalandırılması Sözleşmesi , Sivil ve Siyasi Haklar Sözleşmesi , İşkence ve Diğer Zalimane , İnsanlık Dışı veya Onur Kırıcı Muamele veya Cezaya Karşı Sözleşme , Çocuk Hakları Sözleşmesi gibi çok sayıda sözleşmenin ciddi ihlali anlamına geldiğini belirtti .
2. Dünya Savaşı sonrasında kurulan Nürnberg Mahkemesi , Eski Yugoslavya Uluslararası Ceza Mahkemesi ve Ruanda Uluslararası Ceza Mahkemesini örnek gösteren Aliyev , Hocalı için de benzer yargı sürecinin gerçekleştirilmesi gerektiğini vurguladı .
Aliyev , Ermenistan eski Cumhurbaşkanı Serj Sarkisyan'ın \ " Hocalı'ya kadar Azerbaycanlılar bizim sivilleri öldürmeyeceğimizi düşünüyordu fakat Hocalı ile birlikte biz bu algıyı kırdık . \ " şeklindeki mülakatını hatırlatarak \ " Bu mülakat , Ermeni güçlerin Hocalı'da yaşananları bilinçli şekilde yapmalarının kanıtıdır . Hocalı'da , insanlığa karşı en ağır suç olan soykırım suçu işlenmiştir . Azerbaycan halkının istediği tek şey Hocalı konusunda adaletin yerini bulmasıdır\ " ifadelerini kullandı .
HOCALI'DA NELER OLDU ?
Sovyetler Birliği'nin dağılmasıyla Azerbaycan'a karşı toprak iddiasında bulunmaya başlayan ve saldırıya geçen Ermeniler , 1991'in son günlerinde ablukaya aldıkları , bölgenin tek havaalanına sahip ve stratejik önem taşıyan Hocalı'yı ele geçirmek için harekete geçti .
Aylar süren saldırılarını 25 Şubat 1992'de yoğunlaştıran Ermeniler , gece , Sovyet Rus ordusunun o zaman Hankendi'de bulunan 366. motorize alayının da yardımıyla üç koldan saldırdı .
Sadece işgalle yetinmeyen Ermeniler , sivilleri toplu şekilde katlederek esirlere acımasızsa işkence yaparak 20. yüzyılın en kanlı katliamlarından birine imza attı .
O dönemde çekilen görüntüler ve fotoğraflar , katliamın büyüklüğünü ortaya koyuyor .
Daha önce 7 bin kişinin yaşadığı Hocalı'da savunmasız durumdaki 106'sı kadın , 70'i yaşlı , 63'ü çocuk 613 Azerbaycan vatandaşı hayatını kaybetti .
Katliamdan 487 kişi ağır yaralı olarak kurtuldu , Ermeni güçleri 1275 kişiyi esir aldı , bunların 150'sinden hala haber alınamadı .
Avrupa İnsan Hakları Mahkemesinin 22 Nisan 2010 tarihli kararında , Hocalı'da yaşananlar , savaş suçları veya insanlık aleyhine suçlarla eşdeğer eylemler olarak görülüyor .
Bugüne kadar 15 ülkenin parlamentosu ve ABD'nin 16 eyaletinin meclisi Hocalı'da yaşananları kınayan ve soykırım olarak gören kararları kabul etti .
Hocalı'da yaşananları dünyaya duyurmaya devam eden Azerbaycan , uluslararası toplumdan suçluların cezalandırılmasını talep ediyor .
HOCALI KATLİAMI'NIN CANLI TANIĞI YAŞADIKLARINI NTV'YE ANLATTI

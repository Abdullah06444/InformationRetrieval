Son dönemde Visa'nın yaptığı kripto para kartları hamleleri ve geliştirmelerinden sonra bir başka ödeme devi Mastercard da sektörde önemli adımalar atma kararı aldı .
Şirket , bu sene işletmelere kripto paralar ile ödeme alma sistemini entegre etmeyi plânlıyor .
Mastercard bu yıl ağında bazı kripto para birimleri için destek sunmayı planladığını duyurdu .
Kredi kartı devinin duyurusu , Elon Musk'tan Tesla Inc'in 1.5 milyar dolarlık bitcoin satın aldığını ve yakında bunu bir ödeme şekli olarak kabul edeceğini açıklamasından sonra geldi .
Mastercard , müşterilerine ağından geçmeden de kripto para birimlerini kullanarak işlem yapmalarına izin veren kartlar sunuyor .
Marketwatch'ta yer alan habere göre şirketten yapılan açıklamada , \ " Bu işi yapmak , alışveriş yapanlar ve trader'lar için çok daha fazla olasılık yaratacak ve tamamen yeni bir ödeme şekliyle işlem yapmalarına olanak sağlayacaktır . Bu değişiklik , tüccarları halihazırda dijital varlıklara akın eden yeni müşterilere açabilir\ " denildi .
Mastercard , tüm kripto para birimlerinin ağında desteklenmeyeceğini belirterek , dolaşımdaki yüzlerce dijital varlığın çoğunun uyum önlemlerini sıkılaştırması gerektiğini ekledi .

Bekçilik sınavı için geri sayım başladı .
Bekçilik sınav yerleri bugün açıklanıyor .
Bekçilik sınavına girecek adayların sınav giriş belgesi alması gerekiyor .
Peki bekçilik sınav giriş belgesi nasıl , nereden alınır ?
Bekçilik sınavı ne zaman ?
İşte tüm detaylar .
Geçtiğimiz günlerde Polis Akademisi Başkanlığı resmi internet sitesi üzerinden 7 Ocak 2021 tarihinde bekçi adaylarının sınav giriş belgelerinin erişime açılacağı duyurmuştu .
BEKÇİLİK SINAVI NE ZAMAN ?
2020 / 1. Dönem Çarşı ve Mahalle Bekçiliği sınavı 16 Ocak 2021 Cumartesi günü , saat 14.00'da merkezi İstanbul olarak gerçekleştirilecek .
BEKÇİLİK SINAV GİRİŞ BELGESİ NASIL ALINIR ?
Bekçilik sınav giriş yerleri belgesi henüz erişime açılmadı .
Adaylar sınav giriş belgelerini 07 Ocak 2021 tarihinden itibaren Milli Eğitim Bakanlığı resmi internet adresinden alabilecekler .
SINAV UYGULAMASI NASIL OLACAK ?
2020 / 1. Dönem Çarşı ve Mahalle Bekçiliği Yazılı Sınavına , şahsen müracaatları alınan ve ön sağlık kontrollerini başarıyla geçerek yazılı sınava katılmaya hak kazanan adaylar alınacak .
Sınavda çoktan seçmeli 5 ( beş ) seçenekli testlerden oluşan A ve B soru kitapçığı kullanılacak .
- Kullanımı doktor raporu ile belirlenen hasta veya engellilere ait cihazlar ( işitme cihazı , insülin pompası , kan şekeri ölçüm cihazı ve benzeri ) hariç sınava gelirken yanlarında ; çanta , cüzdan , cep telefonu , saat , kablosuz iletişim sağlayan cihazlar ve kulaklık , kolye , küpe , bilezik , yüzük , broş ve benzeri eşyalar ile her türlü elektronik ve / veya mekanik cihazlarla , depolama kayıt ve veri aktarma cihazları , databank , sözlük , hesap makinesi , kâğıt , kitap , defter , not defteri vb. dokümanlar , pergel , açıölçer , cetvel vb. araçlar , ruhsatlı veya resmi amaçlı olsa bile silah ve silah yerine geçebilecek nesneleri bulunan adaylar sınav binasına alınmayacak .
- Adaylar sınava gelirken yanlarında iki adet siyah uçlu kurşun kalem , silgi ve kalemtraş bulunduracaklardır .
Ayrıca adaylar sınava bandajı çıkarılmış şeffaf şişe içinde su getirebilecekler .
- Adaylar sınava , sınav giriş belgesi ve geçerli kimlik belgelerinden birisi ( T. C. kimlik numaralı nüfus cüzdanı , T. C. kimlik kartı , geçerlik süresi devam eden pasaport veya sürücü belgesi ) ile gireceklerdir .
Sınav giriş belgesi ve geçerli kimlik belgesi yanında olmayan adaylar sınava alınmayacak .
- Adaylar , nüfus müdürlüklerince verilen fotoğraflı , imzalı - mühürlü / barkodlu - karekodlu geçici kimlik belgesi / T. C. kimlik kartı talep belgesi ile sınava alınabilecek .
- Sınav soruları ve cevap anahtarları 19 Ocak 2021 tarihinde https://w.pa.edu.tr ve w.meb.gov.tr ya da http://odsgm.meb.gov.tr internet adresinden yayımlanacak .
- Sınav sonuç bilgileri 15 Şubat 2021 tarihinden itibaren https://w.pa.edu.tr ve w.meb.gov.tr ya da http://odsgm.meb.gov.tr internet adreslerinden yayımlanacak .

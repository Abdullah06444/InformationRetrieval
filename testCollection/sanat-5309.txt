ABD’li karikatürist Dan Piraro , bir eserini imzasız ve izinsiz kullanmakla suçladığı meslektaşı Erdil Yaşaroğlu’na dava açmayacağını söyledi .
Piraro , " Bunu yapanlara dava açmaya kalksam , gelecek bin yılı mahkemede geçirmem gerekir " dedi .
Erdil Yaşaroğlu , karikatürlerini telifsiz olarak web sitelerinde paylaşan isimlere açtığı davalarla bir süredir gündemdeydi .
Amerikalı ünlü karikatürist Dan Piraro ise Twitter’dan yaptığı bir açıklamayla Erdil Yaşaroğlu’nu kendi karikatürünü izinsiz yayınlamakla suçlamıştı .
Paylaşımı büyük yankı uyandıran Piraro , konuya ilişkin Hürriyet’ten Seda Türkoğlu'na konuşarak şunları söyledi : " İnsanların işlerinin , bu tarz etik olmayan şekilde kullanımı internet üzerinde çok yaygın . Öyle ki , bunu yapan herkese dava açmaya kalksam , gelecek bin yılı mahkemede geçirmem gerekir . ( Yaşaroğlu’na karşı yasal işlem başlatıp başlatmayacağı sorusu üzerine ) Hayır , bu siteye karşı ( Komikaze . net ) dava açmayacağım . Ancak yine de insanların online bir iş yaptıklarında nasıl bir etik algısına sahip olduklarını görmek bakımından bu durum endişe verici . Şahsen ben , üzerinde bir düzeltme ve değişiklik yapmadıkları ve bana da link gönderdikleri sürece , herkesin karikatürlerimi internette yayınlamasına izin veriyorum . Söz konusu site ( Komikaze . net ) bunu yapmış değil . Kasıtlı olarak imzamı kaldırmışlar . İşte bu etik değil . \ " \ " BU KABUL EDİLEBİLİR DEĞİL\ "
Dan Piraro kendisine ait karikatürün Yaşaroğlu’nun web sayfasında kullanılmış halinin görüntüsünün eşliğinde , " İşte başka insanların eserlerini alıp , isimlerini çıkararak kendi sitelerinde izin almadan yayımlayan sitelerden biri daha . Bu kabul edilebilir değil " mesajını paylaşmıştı .
ERDİL YAŞAROĞLU SESSİZ KALDI‘Bizarro’ adlı karikatür serisiyle tanınan Amerikalı karikatüristin tweet’i , sosyal medyada da gündem olmuştu .
Pek çok kullanıcı Erdil Yaşaroğlu’nun Türkiye’de kendi karikatürlerini web sayfalarında yayımlayan kişilere açtığı davaları anımsatan ve bu kez kendisine dava açılabileceğini ima eden paylaşımlarda bulunmuştu .
Yaşaroğlu ise bu yorumlara sessiz kalmayı tercih etmiş , telefonlarına da yanıt vermemişti .

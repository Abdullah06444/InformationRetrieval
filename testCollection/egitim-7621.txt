Okullarda yüz yüze eğitimin ikinci aşaması bu sabah yeni önlemler kapsamında başladı . Sağlık Bakanlığı Koronavirüs Bilim Kurulu Üyesi Prof. Dr. Serap Şimşek Yavuz , sınıfta pozitif öğrenci çıkarsa temaslı risk derecesine göre karar verileceğini söyledi .
Yavuz , asemptomatik de olsa pozitif olan her vakanın kesinlikle bulaştırma riski olduğunu ve izole edilmesi gerektiğinin altını çizdi .
İstanbul Üniversitesi İstanbul Tıp Fakültesi Mikrobiyoloji ve Enfeksiyon Hastalıkları Anabilim Dalı Öğretim Üyesi ve Sağlık Bakanlığı Koronavirüs Bilim Kurulu Üyesi Prof. Dr. Serap Şimşek Yavuz , salgın yönetimiyle ilgili güncel duruma dair önemli bilgiler verdi .
Prof. Dr. Yavuz , Covid - 19 bulaşan kişilerin her zaman semptom göstermeyebileceğine işaret ederek son günlerde sosyal medyada da oldukça tartışma konusu olan ' asemptomatikler hastalığı bulaştırmıyor mu ' sorusunun yanıtını net olarak verdi .
Prof. Dr. Yavuz , " Asemptomatik dediğimiz kişiler , virüsü taşıyıp herhangi bir belirti göstermeyen vakalardır . Ya da test alındığı an için bir belirti göstermezler ama daha sonra semptomları ortaya çıkabilir . Bunları da ‘presemptomatik’ olarak adlandırıyoruz . Hiçbir şekilde semptom göstermeyenler yani asemptomatikler , virüsü bulaştırma riski kesinlikle taşırlar . Bu nedenle de bu vakaların izole edilmesi salgınla mücadele açısından çok önemlidir " dedi .
Türkiye’de salgının başından bu yana bu yöntemin izlendiğine işaret eden Prof. Dr. Yavuz , " En başından beri bütün dünyada da bu şekilde yapılıyor . Bu kişiler aynen semptomatik vakalar gibi izole ediliyorlar . İzolasyon süreleri de tanımlanmıştır , bazı dönemlerde bu süreler güncellendi , değişti yeni bilgiler çıktıkça ama bu kişiler bu süre boyunca mutlaka izolasyonda kalmalıdır . Virüsü daha mı az taşıyor , daha mı çok taşıyor ; bu alanda tabii ki çalışmalar yapılıyor . Ama kesin olan şey , bu kişilerin de bulaştırıcı olduğudur " diye konuştu .
" ASEMPTOMATİK OLANLARIN BELİRLENEBİLMESİ SAĞLIK SİSTEMİNİN GÜCÜNÜ GÖSTERİR "
Asemptomatik vakaların belirlenebilmesinin sağlık sisteminin gücünü gösterdiğini de vurgulayan Prof. Dr. Yavuz , " Çünkü semptomu olanlar zaten hastaneye geldiği için onları aramanıza gerek yok . Onlar zaten bir sağlık bakımına ulaşıyorlar . Testleri , tedavileri yapılıyor . Ama asemptomatikleri yakalamak için ne yapmanız lazım ? Ya semptomatik vakanızla temaslı olanları araştırıp bulup , onlara da test yapmanız lazım ya da yüksek riskli gruplarda taramalar yapmanız lazım . Sonuçta Türkiye semptomatik olanların temaslılarını bulup bunlarda belirti varsa ya da yüksek riskli ise örnek alarak aktif olarak bunları belirledi . Bu bir sağlık sisteminin gücüdür aslında . Dolayısıyla asemptomatik vaka sayınızın saptanabilmesi enfeksiyon kontrolü anlamında , toplumda bu hastalığın kontrol altına alınabilmesi açısından çok iyi bir şey . Şu anda Dünya Sağlık Örgütü’ne de ( DSÖ ) asemptomatikleri tarayıp yakalayan ülkeler daha çok vaka sayısı bildiriyor " dedi .
" ÜLKELER ARASI KARŞILAŞTIRMA YAPMAK GERÇEKÇİ DEĞİL "
Ülkeler arasında karşılaştırma yaparken de bu standartlara göre yapılması gerektiğini vurgulayan Prof. Dr. Yavuz , sözlerini şöyle sürdürdü : " Siz ülke olarak hiç bakmazsınız , az vakanız olur . Ama etkili bir filyasyon yaparsınız , etkili bir risk gruplarına tarama çalışması yaparsanız vakaları bulursunuz . Şu anda böyle bir karşılaştırma yapacak standardizasyon da yok aslında dünyada . Çünkü kimi ülkeler , mesela İngiltere , sadece ağır hastalar gelsin hastaneye diyor . O zaman da sadece ağır hastaları tarıyor ve oradaki rakam öne çıkıyor . DSÖ standartlarına göre normalde 2-3 semptomu olanlara test yapılıyor . Oysa Türkiye’de DSÖ’den farklı olarak iki semptomu olana bile tarama yapılıyor . Dolayısıyla daha çok insandan örnek alırsanız daha çok vaka var , diyebilirsiniz . Kendimizi ancak daha önceki halimizle karşılaştırabiliriz . Yani ülkeler arasında karşılaştırma yapmak , bu anlamda şu anda çok da mümkün ve sağlıklı değil . Daha çok tarama yapan daha çok vaka buluyor tabii ki . Vakanın semptomatik ya da asemptomatik olması izolasyon önlemlerimiz açısından hiçbir şeyi değiştirmiyor . Bu salgınla mücadele ederken semptomatikler de asemptomatikler de presemptomatikler de hepsi aynı şekilde izole ediliyor . "
SINIFIN RİSK DURUMUNU MASKE KULLANIMI BELİRLİYOROkulların açılmasıyla ilgili kafalardaki soru işaretlerine de değinen Prof. Dr. Serap Şimşek yavuz , risk derecelendirmesinden bahsederek şu bilgileri verdi : " Okullar açılıyor , orada nasıl bir yaklaşım olacak ? Bunları akıl ve bilim çerçevesinde ele almamız gerekiyor . Çünkü bu testler de sınırsız değil . Dünyanın hiçbir yerinde değil . O nedenle test stratejisini de ona göre oluşturmak gerekiyor . Burada temaslı risk kategorisi önem kazanıyor . Temaslı dediğimizde , örneğin sağlık çalışanlarında da , filyasyon çalışmalarında da böyle değerlendiririz ; temas riski en yüksek temaslıları önce değerlendirmeye alırız . Bu da nedir ? Mesela şu anda ben pozitif olsam , maske kullanarak ve mesafeli bir şekilde yine maskeli birilerinin yanında bulunmuşsam orta riskli bir temas söz konusudur . Yüksek riskli temas değildir bu . Ama ben maskesiz bir şekilde biriyle 15 dakikadan uzun süre bir arada bulunmuşsam , taşıyıcı ya da hasta çıkarsam , karşımdaki kişi açısından risk artmış oluyor . Karşımdaki kişi de maskesizse risk en yüksek seviyeye çıkmış oluyor . Bu nedenle bu temaslı riski de kategorize edilir . Yüksek risk , orta risk , düşük riskli diye . Bu , okullarda da böyledir . Yani eğer herkes maskesini uygun şekilde takmış ve mesafesi yeterliyse , sınıfta da bir vaka çıktı diyelim , orta ya da hafif riskten söz ederiz . Taramalar da ona göre yapılır . Ama sınıfta birden fazla vaka çıktıysa o zaman riskin yükselmiş olduğu anlaşılır , eğitime ara verilir ve tekrar bütün sınıf ona göre değerlendirilir . Kişi belki maskeliyim diyor ama aslında maske kullanmıyor olabilir . "
" TOPLUM BAĞIŞIKLIĞINDAN HENÜZ ÇOK UZAĞIZ "
Corona virüs ile ilgili olarak henüz toplum bağışıklığından bahsedilemeyeceğine de değinen Prof. Dr. Yavuz , şunları vurguladı : " Şu anda bu hastalıkla ilgili bilgiler yeni yeni oturuyor . Yani kesin şeyler söylemek çok zor . Şöyle olursa toplum bağışıklığı olur demek çok da mümkün değil . ayrıca hemen bir ilaç bulalım , bu işin çözümü bulunsun , hemen aşı çıksın ; öyle bir şey de yok . Gerçekten bunu kimse beklemesin . Ama elimizde ne var ? Korunma önlemlerimiz var . Toplum bağışlıklığı olabilmesi için bir kere bağışıklık olması lazım . Kesin , koruyucu bir bağışıklık henüz yok bu hastalıkta . Çalışmalar hep yeni yeni çıkıyor . Mesela bu corona virüsler içerisinde nezle yapan koronavirüs’ün bir yıl sonra yeniden hasta edebildiğini biliyoruz bu çalışmalara göre . O zaman nasıl bir bağışıklıktan söz edeceğiz ? Yani yeniden hastalanma ( reenfeksiyon ) riski de olabilir . Zaten biz hastalarımıza hadi geçirdin tamam sen artık kurtuldun gibi bir şey asla demiyoruz , diyemeyiz . Şu ana kadar elde edilen verilere göre hastalığı özellikle ağır geçirenlerde önemli bir başlık bıraktığını gösteriyor , hafif geçirenlerde bu daha zayıf görünüyor . Ama hücresel immünite , hümoral ( salgısal ) immünite farklı farklı parametreler var ; elimizde olan tek şey , bu hastalık için şu aşamada henüz kalıcı bir bağışıklıktan söz edemeyeceğimiz . Elimizdeki tek koz , halen korunmak . "
" HAVALANDIRILMAYAN KAPALI ALANLAR EN RİSKLİ BÖLGELER "
Prof. Dr. Yavuz , bu süreçte en iyi seçeneğin riski mümkün olduğunca azaltmak olduğunu söyleyerek sözlerini şöyle noktaladı : " Riskinizi ne kadar azaltırsanız , tabii ki hiçbir zaman sıfırlayamayız , çalışıyoruz , okula gidiyoruz , toplu taşıma kullanıyoruz vs. ama maskemizi takarak , önce karşımızdakini koruyarak ( maske takmak bir kaynak kontrolüdür aslında ) , mesafemizi koruyarak , hijyenimize dikkat ederek bunu sağlayabiliriz . Lütfen herkes şunu bilsin , bu hastalık açısından en riskli ortam , havalandırılmayan , kalabalık ve maskesiz bulunulan ortamlardır . Yakınlarınız , akrabalarınız , arkadaşlarınızla dahi , kapalı , havalandırılmayan ortamda maskesiz bulunmayın . Aşı bulunduktan sonra daha rahat edebiliriz belki . Gerçekten çok çalışma var bu konuda ama şu anda toplum bağışıklığından söz edemeyiz kesinlikle ; ki gerçekte yüzde 10'undan azı hastalığı geçirmiş görünüyor şu anda . "
VİDEO : YASAĞI DELİP TÜM ÖĞRENCİLERİ OKULA ÇAĞIRDILAR

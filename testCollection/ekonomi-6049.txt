Türkiye Esnaf ve Sanatkarları Konfederasyonu ( TESK ) Genel Başkanı Bendevi Palandöken , yeni tip corona virüs ( Covid - 19 ) salgını döneminde vatandaşların gıda ve temizlik ürünleri harcamalarının arttığını belirterek , bu ürünlerden alınan KDV oranının düşürülmesini istedi .
Palandöken , yazılı açıklamasında , salgının ekonomiye olumsuz etkisinin azaltılması için KDV oranının düşürülmesine her zamankinden daha çok ihtiyaç duyulduğunu bildirdi .
Gıda ve temizlik ürünlerinin bu dönemde vatandaşların en çok harcama yaptığı kalemler olduğuna dikkati çeken Palandöken , \ " Pandemi devam ettiği sürece , gıda ürünlerindeki yüzde 8 ve temizlik malzemelerindeki yüzde 18 KDV'nin yüzde 1'e indirilmesi hem halkımızı rahatlatacak hem de enflasyonun aşağı inmesine sebep olacak . \ " değerlendirmesinde bulundu .
Palandöken , söz konusu ürünlerde KDV'nin düşürülmesiyle özellikle dar gelirli vatandaşların salgın döneminde rahat bir nefes alacaklarını belirterek , \ " KDV'nin düşürülmesi devleti zarara uğratmaz , aksine vergi gelirlerini artırır . \ " ifadesini kullandı .

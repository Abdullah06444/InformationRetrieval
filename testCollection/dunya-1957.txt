Orta Amerika ülkesi Küba'da , nisan ayında onaylanan yeni anayasa değişikliğinin ardından 43 yıl sonra devlet başkanı seçildi .
Havana Kongre Sarayı'nda düzenlenen olağanüstü oturumla Halk Gücü Ulusal Meclisi ( ANPP ) üyeleri , 2023 yılına kadar görev yapmak üzere mevcut Küba Devlet Konseyi ve Bakanlar Kurulu Başkanı Miguel Diaz - Canel'i Devlet Başkanı olarak seçti .
Devlet Başkanlığı Yardımcısı olarak Salvador Valdes Mesa , ANNP ve Küba Devlet Konseyi Başkanı olarak da Esteban Lazo Hernandez seçildi .
Öte yandan , Diaz - Canel'in Devlet Başkanı seçilmesi , Küba Devlet Konseyi Başkanlığı göreviyle uygulamada bir farklılık içermiyor .
Miguel Diaz - Canel'in aralık ayında bir başbakan ataması bekleniyor .
Atanacak başbakan , ülkede Fidel Castro'dan sonra ilk başbakan unvanı alacak kişi olacak .
Küba'da 1976 yılında Fidel Castro liderliğinde anayasa değişikliği yapılmış ve devlet başkanlığı görevi , Küba Devlet Konseyi ve Bakanlar Kurulu Başkanı olarak değiştirilmişti .
Nisan ayının başlarında onaylanan yeni anayasa değişikliği ise ülkede 43 yıl sonra devlet başkanı seçilmesinin önünü açmıştı .
Çoğunluğunu , ülke anayasasında \ " devlet ve milletten üstün\ " olarak ifade edilen Küba Komünist Partisi ( PCC ) üyelerinin oluşturduğu ANPP , yasama yetkisinin yanı sıra üst düzey yöneticileri de seçme özelliğini taşıyor .
DİAZ - CANEL'İN ÖNCELİĞİ EKONOMİKüba Devlet Başkanı Miguel Diaz - Canel , devlet başkanı olarak seçilmesinin ardından yaptığı konuşmada , savunma ve ekonomi alanına öncelik vereceğini belirtti .
Küba devriminden övgüyle bahseden Diaz - Canel , \ " Bu yıl içerisinde ihracat , yabancı yatırımı , konut inşaatı , gıda üretimi , turizm , ulaştırma ve yenilenebilir enerji kaynakları gibi öncelik verdiğimiz çalışma sahalarını güçlendireceğiz . \ " ifadelerini kullandı .

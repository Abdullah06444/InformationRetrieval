İtalya'nın Napoli kenti yakınlarındaki Vezüv Yanardağı'nın milattan sonra 79 yılında patlamasıyla lavlar altında kalan Pompei Antik Kenti'nde yapılan kazılarda herhangi bir hasara uğramamış küllerle kaplı 2 insan bedeni bulundu .
İtalyan ANSA ajansının haberlerine göre , Pompei'ye bağlı 700 metre mesafedeki Civita Giuliana'daki kazı çalışmaları sırasında alçı kalıp tekniği sayesinde küllerle kaplanmış 2 insan bedenine ulaşıldı .
Yeni tip corona virüs ( Covid - 19 ) önlemleri kapsamında ziyaretçilere kapalı olan arkeolojik sit alanında kazılar devam ederken , bulunan cesetlerden birinin kürk giyen 40 yaşında bir asilzade olduğu , diğerininse yüksek ihtimalle bu asilzadenin 20'li yaşlarındaki kölesi olduğu belirtildi .
Söz konusu keşfin , 2017'de Napoli körfezine hakim bir tepede daha önce bulunan lüks teraslı yapıda gerçekleştiği kaydedildi .
İtalya Kültür ve Turizm Bakanı Dario Franceschini de yaptığı açıklamada , \ " Bu olağanüstü bir keşif ki Pompei'nin sadece çok sayıda turist için değil , aynı zamanda araştırma ve eğitim için dünyada ne denli önemli olduğunu gösteriyor\ " ifadesini kullandı .
Pompei Arkeoloji Parkı Müdürü Massimo Osanna da \ " Civita Giuliana'daki bu keşif son derece önemli\ " yorumunu yaptı .

Avrupa'nın en yaygın sayısal loto oyunu Eurojackpot'ta büyük ikramiyeyi Almanya'da yaşayan bir Türk kazandı .
Güvenlik gerekçesiyle ismi açıklanmayan talihli , 18,75 euroluk ( 167 lira ) bir kuponla 94.8 milyon euroluk ( 847 milyon 660 bin lira ) ikramiyenin sahibi oldu .
Avrupa'nın en yaygın sayısal loto oyunu olan Eurojackpot’un 94,8 milyon euroluk ( 847 milyon 660 bin lira ) büyük ikramiyesi , Kuzey Ren Vestfalya Eyaleti'ne bağlı Gütersloh kentinin Rietberg kasabına yaşayan bir Türk vatandaşına isabet etti .
Talihli Türk , Münster'deki Westlotto Genel Merkezi'ne giderek , kuponunu doğrulattı .
DANIŞMANLIK HİZMETİ VERİLECEKWestlotto Genel Müdürü Andreas Kötter yaptığı açıklamada , " Kazanan , Eurojackpot'u uzun süredir düzenli olarak oynuyordu . Westlotto’nun ikramiyeyi kazananlardan sorumlu ekibi talihli kişiye , 90 milyon euroyu nasıl kullanmaya devam edeceği konusunda danışmanlık verecek . Bu sadece yeni varlıkların kullanımı değil , aynı zamanda vergi ve yasal konuları da içeriyor " dedi .
18,75 EUROLUK KUPONA İSABET ETTİ .
Kötter , talihlinin 18,75 euroluk ( 167 lira ) bir kuponla 94.8 milyon euroluk ikramiyeyi kazandığını ifade etti .
Kötter , şanslı kişinin oynadığı numaraların 10 , 19 , 32 , 36 ve 46 sayıları ile yedek sayılar olan 4 ve 6'yı doğru tahmin ederek , bu ikramiyeyi kazandığını belirtti .
Diğer taraftan büyük ikramiyeyi kazanan talihlinin ismi güvenlik gerekçesi ile açıklanmadı .

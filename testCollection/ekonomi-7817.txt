Vergi , harç , ceza ve diğer alacaklar , vergi daireleri vezneleri haricinde , sadece kamu bankaları ve PTT vasıtasıyla tahsil edilecek .
Gelir İdaresi Başkanlığının internet sitesinde yer alan duyuruya göre , bankalarla imzalanan vergi tahsilat protokollerinde 1 Ocak 2020 tarihinden geçerli olmak üzere değişikliğe gidildi .
Buna göre , vergi dairesi müdürlüklerince takip ve tahsilatı yapılan vergi , harç , ceza ve diğer alacakların vergi daireleri vezneleri haricinde , Ziraat Bankası , Halk Bankası , Vakıflar Bankası , Ziraat Katılım Bankası , Vakıf Katılım Bankası , Türkiye Emlak Katılım Bankası ile Posta ve Telgraf Teşkilatı ( PTT ) vasıtasıyla tahsiline devam edilecek .
Diğer bankalar tarafından nakit olarak , hesaptan , çekle , banka kartı , havale ve EFT yoluyla tahsilat yapılmayacak .
KREDİ KARTIYLA ÖDEMELERDE ÖZEL BANKALAR ARACILIĞIYLA İŞLEM YAPILABİLECEKÖzel bankalardan kredi kartı ile bazı vergiler yatırılabilecek .
Duyuruda kredi kartları ile yatırılabilecek vergiler sıralandı .
Gelir vergisi ( gayrimenkul / menkul sermaye iradı , ücret , diğer kazanç ve iratlardan kaynaklı gelir vergisi ) , motorlu taşıtlar vergisi , trafik idari para cezası , Karayolları Taşıma Kanunu idari para cezası , geçiş ücreti ve idari para cezası , diğer idari para cezaları , mali yapılandırma kanunları , Amme Alacaklarının Tahsil Usulü Hakkında Kanun kapsamında taksitlendirilmiş borçlar , tapu , yolcu beraberinde getirilen telefon kullanım izin harcı , öğrenim kredisi ve katkı kredi borçları , pasaport harcı ve değerli kağıt bedeli , sürücü belgesi harcı ve değerli kağıt bedeli , TC kimlik kartı bedeli , yurt dışına çıkış , Göç İdaresi ikamet harcı , ikamet tezkeresi defter satış bedeli , tek giriş vize harcı , ecrimisil gelirleri , veraset ve intikal vergisi borçlarının belirlenen kamu ve özel bankalar vasıtasıyla kredi kartı kullanılarak tahsiline devam edilecek .

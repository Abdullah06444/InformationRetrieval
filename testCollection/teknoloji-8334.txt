ABD Havacılık ve Uzay Ajansının ( NASA ) Perseverance isimli Mars keşif aracının Kızıl Gezegen'in Jezero krateri yüzeyine inişi , kratere adını veren Bosna Hersek'in Jezero beldesinde yoğun katılımla izlendi .
Jezero'daki bir ortaokulun spor salonunda toplanan yüzlerce kişi tarihi olaya canlı yayınla tanıklık etti .
Jezero Belediye Başkanı Snezana Ruzicic , son dönemde ilgi odağı haline gelen Jezero'yu çok sayıda kişinin ziyaret ettiğini ifade ederek , \ " NASA , Mars'taki kraterin adını bizden aldığını onayladı . Pliva nehrinin kolları ve Plivsko gölünün iki dairesi kraterin görünümüne oldukça benziyor . \ " dedi .
Kraterin adını 2007'de aldığını anımsatan Ruzicic , belde sakinleri olarak son derece mutlu olduklarını ifade etti .
Adı \ " sebat\ " anlamına gelen Perseverance kratere başarılı bir şekilde iniş yaparken , Bosna Hersek'teki Jezero beldesi de kratere ismini vermesi sonucu tarihe geçti .
Bu arada , bilim insanları tarafından yapılan araştırmalarda , öncesinde Mars yüzeyinde bir göl olduğu ifade edilen Jezero kraterinin ismi Boşnakça'da göl anlamına geliyor .
NASA'ya bağlı Jet İtki Laboratuvarı tarafından üretilen Mars keşif aracı 30 Temmuz 2020'de başladığı Kızıl Gezegen yolculuğunu başarıyla tamamladı .
Mars'a 2011'de gönderilen Curiosity gezginci keşif aracına benzer tasarıma sahip aracın , Jezero krateri yüzeyinde incelemeler yapması hedefleniyor .
Araç , 23 kamera ve 2 mikrofon donanımının yanı sıra \ " Ingenuity\ " adı verilen uzaktan kumandalı keşif helikopterini de Mars'a götürdü .
VİDEO : MARS'TAN İLK GÖRÜNTÜ GELDİ

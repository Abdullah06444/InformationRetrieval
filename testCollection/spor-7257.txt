Yılbaşı kutlaması sırasında elindeki havai fişeğin patlaması nedeniyle yaralanan ve hastanede tedavisi süren Galatasaraylı futbolcu Omar Elabdellaoui , tedavi sürecinin iyi gittiğini söyledi .
GS TV'ye telefonla bağlanan Elabdellaoui , \ " Tedavi sürecim çok iyi gidiyor . Durumum her geçen gün daha iyiye gidiyor . Tabii ki bu yüzden mutluyum . \ " dedi .
Zorlu dönemde pozitif düşünmeye çalıştığını vurgulayan Elabdellaoui , \ " Aldığım tıbbi desteğe ve etrafımda benimle ilgilenen insanlara güveniyorum . Onların desteğiyle gelecekte her şeyin iyi olacağına inanıyorum . Dürüst olmak gerekirse aldığım desteğe şükran borçluyum . \ " ifadelerini kullandı .
Kulüp başkanı Mustafa Cengiz , yöneticiler , teknik direktör Fatih Terim ve takım arkadaşlarına ve taraftarlara verdikleri destekten dolayı teşekkür eden Elabdellaoui , \ " Beni birçok kez gelip ziyaret ettiler . Tüm Türk halkının desteğine minnettarım . Benim durumumu her gün arayıp soran Sayın Sağlık Bakanına teşekkür ediyorum . İnanın ne kadar minnettar ve şükran dolu olduğumu anlatırken doğru kelimeleri seçmekte zorlanıyorum . Tek söyleyebileceğim , herkese teşekkür ediyorum . Şu ana kadar olduğu gibi lütfen dualarınızı eksik etmeyin . Umarım gelecekte her şey iyi olacak . \ " diye konuştu .

Godfather ( Baba ) serisinin son halkası The Godfather : Part 3 , yönetmen Francis Ford Coppola’nın kendi kurgusuyla 30 yıl sonra bir kez gösterime girecek .
Yapım şirketi Paramount , Francis Ford Coppola imzalı The Godfather : Part 3’üç yeniden kurgulanmış versiyonunun hazırlandığını açıkladı .
İsmi Mario Puzo’s The Godfather , Coda : The Death of Michael Corleone olarak belirlenen bu yeni kurgu , aralık ayında ABD’de vizyona girecek .
Daha sonra dijital ortamlarda izleyiciyle buluşacak olan film , ayrıca disk sürümüyle de izleyici karşısına çıkacak .
Geçen yıl Francis Ford Coppola , The Godfather’ın 50. yılına özel hazırlanan yeni basımında bir önsöz kaleme almış ve sevilen romanı sinemaya uyarlarken seriyle ilgili saklı kalmış önemli gerçekleri de ortaya çıkarmıştı .
Coppola , üçüncü filmin adı konusunda Mario Puzo ile aynı fikirde olduklarını ama ikisinin de isteklerini kabul ettirmek için gerekli güce sahip olmadığını söylemiş , serinin üçüncü filminin isminin The Godfather : Part I değil , The Death of Michael Corleone olmasını istediklerini açıklamıştı .
Ayrıca son filmi bir üçlemenin parçası olarak değil , ilk iki filme bir tür sonsöz olarak düşündüklerini de dile getirmişti .
Coppola , The Godfather : Part I için o dönemde istediği fikirleri tam olarak uygulayamadı ancak filmin 30. yılı için The Godfather : Part I’ün yeniden kurgulanmış versiyonunu hazırlıyor .
Bu yeni kurgu , Mario Puzo’nun yönetmen Coppola ile birlikte serinin son filmi için tasarladığı hikayeye sadık kalacak .
Coppola , konuyla ilgili " Serinin sonunun bu versiyonu için yeni bir başlangıç  ve bitiş yarattım ve bazı sahneleri , çekimleri ve müzikleri yeniden düzenledim . Yaptığım değişiklikleri düşününce benim için bu , The Godfather ve The Godfather : Part II’dan daha uygun bir sonuç oldu ve Jim Gianopulos’a ve Paramount’a , onu tekrar yapmama izin verdikleri için teşekkürlerimi sunarım " açıklamasını yaptı .
Yeni hali merakla beklenen filmin oyuncu kadrosunda Al Pacino , Diane Keaton , Andy Garcia , Sofia Coppola , Joe Mantegna gibi başarılı isimler yer alıyor .

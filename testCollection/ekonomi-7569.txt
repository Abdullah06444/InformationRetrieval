Gram altın 422 lira seviyelerinde işlem görüyor .
Çeyrek altın 692 lira , Cumhuriyet altını 2.828 liradan satılıyor .
Çeyrek altın fiyatları bugün ne kadar oldu ?
2 Şubat 2021 anlık ve güncel altın fiyatları .
Altının gram fiyatı , güne düşüşle başlamasının ardından 422 liradan işlem görüyor .
Dün dolar kurunun son altı ayın en düşüğüne gerilemesine paralel değer kaybeden gram altın , günü bir önceki kapanışın yüzde 0,9 altında 429,9 liradan tamamladı .
Gram altın , yeni güne de dolar kuru ve altının ons fiyatındaki gerilemeye paralel değer kaybıyla başlamasının ardından saat 11.20 itibarıyla önceki kapanışın yüzde 1,8 altında 422 liradan işlem görüyor .
Aynı dakikalarda çeyrek altın 692 lira , Cumhuriyet altını da 2.828 liradan satılıyor .
Altının ons fiyatı , şu dakikalarda önceki kapanışın yüzde 0,6 altında 1.847 dolar seviyesinden alıcı buluyor .
Analistler , altının ons fiyatında ABD'deki teşvik paketine ilişkin haber akışıyla birlikte 1.840-1.860 dolar bandında yatay hareketlerin devam ettiğini belirterek , dün gümüşün ons fiyatındaki yükselişin etkisiyle değer kazanan altının ons fiyatının bugün , gümüşün ons fiyatı ile birlikte gerilediğini ifade etti .
Gümüşün ons fiyatı dün yüzde 6,5 değer kazanmasının ardından bugün yüzde 3,2 azalışla 27,9 dolardan işlem görüyor .
Yurt içinde , ekonomi yönetiminin piyasa dostu politikaları ve Merkez Bankası'nın sıkı duruşu ile dolar kurundaki düşüşün devam ettiğini vurgulayan analistler , yabancı finansal kuruluşların Türk lirası uzun pozisyonlarında hedef gösterdikleri 6,85 seviyesine inilebileceğini , bu durumda altının gram fiyatının düşüş eğilimini sürdürebileceğini söyledi .
Analistler , bugün , Euro Bölgesi'nde büyüme ve ABD'de ISM New York endeksi verilerinin takip edileceğini belirterek , teknik açıdan altının ons fiyatında 1.880 doların direnç , 1.840 doların destek konumunda olduğunu kaydetti .
DOLAR / TL'DE DÜŞÜŞ SÜRECEK Mİ ?

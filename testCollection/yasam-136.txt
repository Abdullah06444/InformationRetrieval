Türkiye Aşçılar Derneği Yönetim Kurulu Üyesi Birol Toraman , yaptığı araştırmayla Türkiye’nin ünlü 44 mezesini belirledi .
Çalışmasında kapsamında Türkiye'nin hemen her bölgesine özgü yemek çeşitlerini araştırdığını anlatan Birol Toraman , ' ' Araştırmalarımın sonucunda , Türk mutfağı ile bazı ülke mutfakları arasında benzerlikler gördüm .
Ama Türk mutfağını diğer mutfaklardan ayıran en belirgin özellik tencere yemekleridir .
Yemeklerimizde protein , vitamin ve mineraller bir aradadır .
Bu özellik hiçbir ülke mutfağında yoktur ' ' dedi .
Türkiye'nin 3 tarafının denizlerle çevrili olduğunu , bu nedenle balık tüketiminin yoğunluk taşıdığını ifade eden Toraman , ' ' Balığın yanında meze olarak ne yenir ? sorusu bu araştırmayı yapmama neden oldu .
Ayrıca ülkemizin dört bir yanında sadece Türkiye'ye özgün olan binlerce ot ve sebze yetişiyor .
Bunları yemeğe dönüştürme isteğim sonucunda söz konusu mezeler ve tarifleri ortaya çıktı ' ' diye konuştu .
Ege ve Batı Akdeniz bölgelerinin , klasik Ege ve Akdeniz'e sahili olan ülkelerin mutfaklarıyla oldukça fazla benzerlik gösterdiğini belirten Toraman , Doğu Akdeniz , Güneydoğu Anadolu ile Çukurova bölgesinin yemeklerinde ise Türk Arap sentezinin belirginliğinin hissedildiğini bildirdi .
Toraman , Ege'de yeşilliğin bol kullanıldığı salata ve mezelerin , Çukurova ve Güneydoğu Anadolu mutfağında ise baharatlı ve sebzeli mezelerin ön planda olduğunu vurguladı .
EN ÜNLÜ MEZELERBirol Toraman , araştırmalarının ardından , Türkiye'nin en lezzetli ve ünlü mezeleri şu şekilde sıraladı : ' ' Baharatlı zeytin salatası , cevizli kısır , cevizli tarator , cevizli biber , Çerkez tavuğu , Antep salatası , avukma , babagannuş , çiğ köfte , çöklek salatası , nohut kroket , mısır mücver , soğan kesesinde piyaz , fasulye mücver , patatesli pazı sarma , kabak kayığı , nar ekşili acılı ezme salatası , rokalı patates mücver , patlıcan ile yaprak sarma , baharat soslu mısırlı antre , zeytinli patates salatası , kereviz salatası , humus , rokalı haydari , karidesli pazı dolma , mantarlı bohça , muammara , yeşil mercimekli lahana sarması , ıspanak tarator , şakşuka , zeytin piyazı , kestaneli lahana sarması , barbunya pilaki , piyaz , kabak ile havuç tarator , deniz börülcesi , ısırgan otu , ebegümeci , enginar salatası , pirinçli imam bayıldı ve zeytin yağlı elma dolması .
' '

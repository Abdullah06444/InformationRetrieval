18 Mayıs 2018 tarihinde resmî gazetede yayınlanan 7143 sayılı kanunun 15. maddesi öğrenci affıyla ilgili hükümleri içeriyor .
Yükseköğretim Kurumu da ( YÖK ) aftan yararlanmak isteyen öğrenciler için usul ve esasları paylaştı .
İstinye Üniversitesi Genel Sekreteri Burak Kılanç , öğrenci affıyla ilgili bilinmesi gerekenler hakkında açıklamalarda bulundu .
Kılanç , " Oldukça kapsamlı bir öğrenci affı . Öğrencilere , öğrencilikten vazgeçmiş ya da öğrenciliğe başlayamamış olanlara büyük fırsatlar sunuyor . Şu anda çok geniş bir kitlenin bunun farkında olmadığını görüyoruz " dedi .
Öğrenci affı denilince akla ilk gelenin üniversite okurken herhangi bir sebeple üniversiteden atılan ya da üniversitedeki eğitimini yarım bırakan kişilerin faydalanacağı bir durum anlaşılıyor diyen Burak Kılanç , bilinmesi gerekenleri anlattı .
" TERCİH YILI FARK ETMEKSİZİN HERKES BU AFTAN YARARLANABİLİYOR "
Öğrencilerin hangi sene sınava girmiş olursa olsun aftan faydalanabileceğini dile getiren Kılanç , " Hangi sene olursa olsun , üniversiteye yerleşip kabul aldıysanız ancak kesin kayıt yaptırıp da öğrenciliğe başlamadıysanız bugün sanki o bölümü yeniden kazanmış gibi kayıt yaptırabiliyorsunuz ve bununla ilgili herhangi bir tarih sınırlaması da yok " dedi .
30 sene önce bile olsa üniversitelerin herhangi bir bölümüne yerleşip kesin kayıt yaptırmayanların başvurdukları tarihte öğrenciliğe başlayabileceğini ifade etti .
" ÜNİVERSİTELERE YERLEŞEN HER 10 KİŞİDEN 1’İ KESİN KAYIT YAPTIRMIYOR "
Son yıllarda öğrencilerin üniversite sınavında bir bölüme yerleşme hakkı kazanmalarına rağmen kayıt yaptırmadıklarını , kesin kayıt aşamasında ülkede yüzde 10’luk bir kayıp yaşandığını belirten Kılanç , " Her 10 öğrenciden 1’i kesin kayıt yaptırmıyor " dedi .
Bu rakamın ciddi bir oran olduğunu belirten Kılanç , " Bu durumu düşündüğümüzde çok geniş bir kitlenin sadece ön lisans ve lisans seviyesinde bile olsa bu haktan faydalanma fırsatı var . Başka şekilde ifade etmek gerekirse , bu kişilerin üniversiteye gitmesi için ikinci bir şans doğdu " diye konuştu .
18 EYLÜL’E KADAR BU HAKTAN YARARLANILABİLİRÖğrenci affından yararlanmak için zaman sınırının olduğunun da altını çizen Burak Kılanç , " Resmi gazetede yayınlandıktan sonra bu süre 4 ay için geçerli . 18 Mayıs’ta yayınlanan bu kanun için 18 Eylül’e kadar bu haktan faydalanmak mümkündür . Geçmişte hangi yıl olursa olsun , önlisans , lisans , lisansüstü , özel yetenek sınavıyla öğrenci alan programlar , gidip kesin kayıt yaptırmadığınız üniversitelere başvurup sanki bugün yerleşmiş , bugün kazanmış gibi üniversiteli olma şansına sahipsiniz " ifadelerini kullandı .
" ÖĞRENCİ DOSTU YAKLAŞIM "
Kanun maddesinin incelendiğinde öğrenci dostu bir yaklaşımın söz konusu olduğunu görüyoruz diyen Kılanç , yatay geçiş hakkının da kaybolmadığını söyledi .
Kılanç , " Siz bir üniversitede öğrenci olma hakkı kazanmıştınız ama gidip kesin kayıt yaptırmadınız ancak daha sonra makbul bir sebeple şehir değişikliği yaptınız . Bunu beyan etmek kaydıyla ve taban puanınızın uyuşması kaydıyla ilk önce bu haktan faydalanıp üniversiteye kaydolmanız , sonrasında da belli kurallar çerçevesinde puanın tutması durumunda çalışmakta olduğunuz ildeki üniversiteye de yatay geçiş yapmanınız mümkün " diye konuştu .
YÖK’ün öğrenci affına ilişkin yayınladığı bilgilendirmeye ise resmi web sitesinden ulaşılabilir .

Fenerbahçe Spor Kulübü Başkan Yardımcısı Erol Bilecik , Ekonomist Dergisi’nin Instagram canlı yayınında Fenerbahçe’nin bir kripto para hazırlığı içerisinde olduğunu söyledi .
Fenerbahçe Spor Kulübü Başkan Yardımcısı Erol Bilecik , kulübün dijital dönüşüm çalışmaları hakkında bilgi verdi .
Bilecik kulüplerin kendi kripto paralarını da çıkarmaları gerektiğini ifade ederek sarı - lacivertli kulübün de böyle bir hazırlığı olduğunu şu sözlerle anlattı : " Henüz bunlar konuşma aşamasında ama benim çok inandığım konulardan bir tanesi , kulüplerin kendi kripto paralarını , yani coin’lerini de çıkarmaları gerekir . İyi bir hazırlığımız var . Çok da mahir arkadaşlarım var yapı içerisinde . Ben de keyifle onlara deneyimlerimi aktarma anlamında destek oluyorum ve birlikte çalışıyoruz . "
Fenerbahçe'nin kripto parasını Socios benzeri çatılar altında mı çıkaracağı yoksa yeni bir platforma mı dahil olacağı henüz netlik kazanmadı .
Türkiye'de ilk kez Galatasaray , Socios çatısı altında kendi kripto parasını kullanıma sunmuştu .

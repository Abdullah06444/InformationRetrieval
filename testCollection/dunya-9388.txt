ABD'li bir grup uzman , Beyaz Saray'a gönderdikleri mektupta , yeni tip corona virüsün ( Covid - 19 ) sadece virüslü bir kişinin hapşırması ya da öksürmesi yoluyla değil , konuşması ya da nefes almasıyla da bulaşabileceğini belirtti .
CNN'in haberine göre , Covid - 19'un yayılmasına ilişkin bir grup bilim insanının yaptığı araştırmalara dayanan ve Ulusal Bilim Akademisinde bulaşıcı hastalıklarla ilgili birçok panelde başkanlık yapan Doktor Harvey Fineberg'in kaleme aldığı mektup , dün akşam Beyaz Saray'a gönderildi .
ABD Hastalık Kontrol ve Önleme Merkezi'nin , virüsün hasta bir kişinin hapşırması ya da öksürmesi yoluyla başkalarına geçtiğini belirttiğine işaret edilen mektupta , \ " Koronavirüs özelinde yapılan araştırma sınırlı da olsa , bugüne kadar yapılan araştırmalar , virüsün normal nefes alma yoluyla bile havaya karıştığını göstermiştir . \ " tespiti paylaşıldı .
Virüsün hapşırma ya da öksürme yoluyla oluşan damlacıkların yanı sıra insanların sesli konuşması yoluyla bile bulaşıp bulaşmayacağı sorusuna odaklanıldığına vurgu yapılan mektupta , \ " Şu anki araştırmalar , Kovid - 19'un hastaların nefes alıp vermeleri yoluyla üretilen biyoaerosollar yoluyla da bulaşabileceği fikrini desteklemektedir . \ " bilgisi verildi .
VİRÜSÜN HAVADA NE KADAR ASILI KALACAĞI ÇEVRESEL FAKTÖRLERE BAĞLI Eski Harvard Kamu Sağlığı Fakültesi Dekanı olan Doktor Fineberg , CNN'e yaptığı açıklamada , Beyaz Saray Bilim ve Teknoloji Politikaları Ofisi'nden Kelvin Droegemeier'in talebi doğrultusunda söz konusu mektubu yolladıklarını kaydetti .
Nebraska Üniversitesinde yapılan bir araştırmada , Kovid - 19'luların odalarında hastadan yaklaşık 2 metre uzaklıkta bile virüse rastlandığını aktaran Fineberg , virüsün havada asılı kalabileceğini ve bu bölgeden geçen kişilere bulaşabileceğini belirtti .
Fineberg , virüsün ne kadar süreyle havada kalacağının ise çevresel faktörlere bağlı olduğuna dikkati çekerek , \ " Hiçbir hava akışı olmayan bir odada , virüs havaya karışırsa daha sonra ortama giren bir kişiye bulaşabilir . Ama dış ortamda virüsü bir şekilde yayarsanız , rüzgar virüsü ortamdan uzaklaştıracaktır . \ " diye konuştu .

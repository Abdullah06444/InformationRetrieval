İTO verilerine göre , İstanbul'da ocakta bir önceki aya göre perakende fiyatlar yüzde 1,16 , toptan fiyatlar yüzde 1,31 arttı .
Ocakta geçen yılın aynı ayına göre ise perakende fiyatlar yüzde 15,05 , toptan fiyatlar yüzde 17,75 arttı .
İstanbul Ticaret Odası'nın ( İTO ) 1995 bazlı verilerine göre , ocakta bir önceki yılın aynı ayına göre İstanbul'da perakende fiyat hareketlerinin göstergesi olan İstanbul Ücretliler Geçinme İndeksi yüzde 15,05 , bu dönemde toptan fiyat hareketlerini yansıtan Toptan Eşya Fiyatları indeksi ise yüzde 17,75 olarak gerçekleşti .
Söz konusu veriler bir önceki ayla kıyaslandığında ise , İstanbul'da ocakta bir önceki aya göre perakende fiyatlar yüzde 1,16 , toptan fiyatlar yüzde 1,31 arttı .
İLGİLİ HABER : Fahiş fiyat artışı karşısında tüketici ne yapmalı ?
SEKTÖREL BAZDA DEĞİŞİM ORANLARIPerakende fiyatlar , ocakta bir önceki aya göre sağlık ve kişisel bakımda yüzde 9,92 , ulaştırma ve haberleşmede yüzde 4,79 , ev eşyasında yüzde 2,36 , konutta yüzde 1,23 , gıdada yüzde 0,68 , diğer harcamalarda yüzde 0,26 ve kültür eğitim ve eğlencede yüzde 0,02 arttı .
Aynı dönemde perakende fiyatlar giyimde yüzde 4,09 azaldı .
Toptan fiyatlar ise ocakta bir önceki aya kıyasla , yakacak ve enerji maddeleri grubunda yüzde 4,25 , mensucat grubunda yüzde 1,42 , kimyevi maddeler grubunda yüzde 1,11 , gıda maddeleri grubunda yüzde 0,80 , inşaat malzemeleri grubunda yüzde 0,78 , işlenmemiş maddeler grubunda yüzde 0,46 ve madenler grubunda yüzde 0,07 , artış kaydetti .

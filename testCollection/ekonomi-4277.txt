Kamuoyunda faizsiz konut ve taşıt edindirme sistemi olarak bilinen tasarruf finansman sistemine ilişkin kanunun yürürlüğe girmesinin ardından BDDK’ya intibak için ilk başvuru Katılımevim tarafından yapıldı .
Türkiye ekonomisinde önemli bir yer tutan , kamuoyunda faizsiz konut ve taşıt edindirme sistemi olarak bilinen tasarruf finansman sistemine ilişkin “Finansal Kiralama , Faktoring ve Finansman Şirketleri Kanunu ile Bazı Kanunlarda Değişiklik Yapılmasına Dair Kanun” Resmi Gazete’de yayımlanarak yürürlüğe girdi .
Katılımevim , kanun tarafından belirlenen yükümlülükleri tamamlamak üzere verilen 30 günlük süre dolmadan hazırlıklarını yaparak 18 Mart Perşembe günü BDDK’ya ( Bankacılık Düzenleme ve Denetleme Kurumu ) intibak başvurusu yapan ilk tasarruf finansman şirketi oldu .
BDDK başvurusu Katılımevim Yönetim Kurulu Başkanı Serdar Turhan ve Genel Müdür Ahmet Özcan tarafından yapıldı .
Tasarruf finansman şirketlerinin faaliyetlerini güvenilir ve denetlenebilir şekilde icra edebilmelerini sağlayacak olan kanun 7 Mart 2021 tarihinde Resmi Gazete’de yayınlandı .
Kanun ile şirketlerin sektörde güven ve istikrara zarar vermeyecek bir ortaklık yapısına , deneyimli ve yetkili bir yönetime , yeterli mali güce ve gerekli organizasyon yapısına sahip olması amaçlanıyor .
Getirilen düzenleme ile şirketlerin en az 100 milyon TL öz sermayeye sahip olma ve finansal raporlama standartlarına uyum yükümlülüğünü yerine getirmesi gerekiyor .

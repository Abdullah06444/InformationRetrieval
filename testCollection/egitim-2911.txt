Türkiye'de artık çocukları kısa sürede ayağa kaldıracak ve kırıklarda yatışları en aza indirecek ameliyat teknikleri uygulanıyor .
Çocuk , ayak bileği kırıklarında yumuşak alçı ile bir hafta sonra ayağının üzerine basarak okuluna gidebiliyor ; Ya da el bileği kırılırsa da 1 gün sonra yazı yazabiliyor .
Memorial Şişli Hastanesi Ortopedi ve Travmatoloji Bölümü'nden Prof. Dr. Tuncay Centel , son yıllarda geliştirilen yeni yöntemler sayesinde artık çocukların kırık yüzünden sezonu kapatmayıp , en kısa sürede okula geri dönebileceğini bildirdi . Centel , çocukların kırık tedavilerinde iyileşme sürelerini kısaltan yeni yöntemler bulunduğunu vurgulayarak , şunları aktardı : ' ' Türkiye'de artık çocukları kısa sürede ayağa kaldıracak ve kırıklarda yatışları en aza indirecek ameliyat teknikleri uygulanıyor .
Kayma riski bulunmayan basit kırıklarda eski kireç alçıların yerine ; hafif , dayanıklı , sudan etkilenmeyen , cildin havalanmasına imkan tanıyan sentetik alçılar kullanılıyor .
Sentetik alçıların yumuşak olan türleri tercih ediliyor .
Bunlar sökülüp takılabilen sargı gibi alçı olduğu için alçı motoru ile alçı çıkarma derdi de sona ermiş oluyor .
Anneler çocuklarının alçılarını artık evde çıkararak , doktora o şekilde kontrol için getiriyor .
Yumuşak alçının içinde kısmi hareket mümkün .
Yani el ya da ayak bileği alçı içinde hareket ettirilebiliyor .
Çocuk , ayak bileği kırıklarında yumuşak alçı ile bir hafta sonra ayağının üzerine basarak okuluna gidebiliyor . ' ' El bileği kırılan çocuğun 1 gün sonra yazı yazabileceğini kaydeden Centel , zor kırıklar olarak da bilinen kayma riski bulunan kırıklarda , ciltten kapalı yöntemle bir tel geçirilerek kırıkların sabitlendiğini , böylelikle kırığın tekrar kaymasının engellenmiş olduğunu anlattı . Centel , açıklamasında , şu görüşlere yer verdi : ' ' Çocukları yatağa en çok bağlayan uyluk kemiği kırıklarında hasta , 2.5-3 ay yatmak zorunda kalabiliyordu .
Bu kırıkların hepsine önceleri pantolon alçısı yapılıyordu .
Artık 6 yaşın üzerindeki çocuklarda bu tür kırıklar için , ' eksternal fikstör ' denilen ' Dış tespit cihazları ' kullanılıyor .
Röntgen altında kırık uçları yerine konarak eksternal fiksatörle bu konumda tespit ediliyor .
Bu sayede ciltte kesi olmuyor , kırık yeri açılmadığı için kırığın kaynaması olumsuz etkilenmemiş oluyor , estetik kusur kalmıyor ve enfeksiyon riski oluşmuyor .
Çocuk bir hafta sonra kontrollü bir şekilde ayağa kalkarak , okuluna gidebiliyor .
Bir süre koltuk değnekleri ile daha sonra da baston yardımı ile yürüyebiliyor .
' '

Heybesi türkülerle dolu bir " Abdal " olarak 5 yıl önce yollara düşen opera sanatçısı Haluk Tolga İlhan , Ruhi Su’nun ayak izlerini takip ederek Anadolu’yu bir uçtan bir uca dolaşıyor .
Ervah - ı Ezelde türküsü denilince son yıllarda akla gelen ilk isim hiç kuşku yok ki Haluk Tolga İlhan .
Aşık Sümmani’nin güzel türküsünü yeniden yorumlayan opera sanatçısı Haluk Tolga İlhan , kısa süre içinde geniş kitleler tarafından tanındı .
Abdal grubunun solisti Haluk Tolga İlhan’ın etkileyici sesiyle yeniden vücut bulan türkü , internette milyonlarca kez dinlendi .
Piyano , komalar eklenmiş gitar , santur ve çello gibi batı enstrümanlarını kullandığı albümleri toplumda geniş karşılık gördü . \nFarklı söyleyiş tarzıyla da adı sık sık Ruhi Su’yla birlikte anıldı . \nRuhi Su hayranı olduğunu gizlemeyen İlhan , 1985 yılında hayatını kaybeden ünlü sanatçıyla konser verme şansı yakalayamadığı için de büyük üzüntü duyuyor .
Türküler eşliğinde büyüyen Haluk Tolga İlhan’ın operaya uzanan öyküsünü kendisinden dinledik .
AŞIKGİLLER GELENEĞİNDENMüzik serüveniniz ne zaman ve nasıl başladı ?
Müzik ile ilkokul yıllarında tanıştım diyebilirim .
Üçüncü sınıftayken " Sarı Zeybek " türküsünü söylemiştim .
Bu türkü öğretmenimin dikkatini çekmişti .
Babam ve annem ; Pir Sultan’dan , Şah Hatayi’den , Nezahat Bayram’dan deyişler , türküler söylerdi .
İkisinin de sesi çok güzeldi .
Babam benim için bir bağlama yaptırdı , sonra da kursa gönderdi .
Anlayacağınız müzik tutkusu aileden geliyor .
Aslen Erzurumluyum .
Ailem aşıkgiller geleneğinden .
Dedemin , onun babasının da sesi çok beğenilirmiş .
Dedemin dedesi ise Kars dolaylarında Aşık Heyrani olarak tanınıyormuş .
Bir şiir kitabı da varmış , o kitaba ulaşmaya çalışıyorum .
TÜRKÜLER HEP BAŞUCUNDATürkü söylüyorusunuz ama aslında operacısınız .
Evet , opera ve şan mezunuyum .
Daha lise yıllarında özel bir sesim olduğunu biliyordum .
Opera sanatçıları olan ikiz ablamlar ( Gülay - Nuray İlhan ) sayesinde Luciano Pavarotti ve Franco Corelli gibi büyük sanatçılarla tanıştım .
İlk olarak Hacettepe Üniversitesi’ni kazandım ancak altı ay sonra okulu bıraktım .
O dönemde İhan Şenol bana ücretsiz dersler verdi , kendisinin hakkını asla ödeyemem .
1992 yılında da yevmiyeli olarak Devlet Opera ve Balesi’ne adım attım .
Burslu olarak girdiğim Bilkent Üniversitesi’nden ise 2002 yılından mezun oldum .
Opera eğitimi aldığım dönemde de halk müziği hayatımdan hiç eksik olmadı .
Ruhi Su , Sümeyra Çakır , Feyzullah Çınar , Emekçi , Rahmi Saltuk , Cem Karaca , Zülfü Livaneli ve Sadık Gürbüz gibi sanatçıları da dinliyordum .
AİLEDEN DESTEKPeki bu kadar türkü aşığı olan aileniz opera okumanıza nasıl tepki gösterdi ?
Benden önce iki ablam operaya girmişti .
Bu yüzden ben sanki biraz daha şanslıydım .
Ablamlar operayı seçtiği zaman babamda az da olsa mesafeli bir duruş oldu .
Fakat kendisi vizyonu çok geniş olan bir eğitimciydi .
Bu yüzden de herhangi bir zorluk yaşamadık .
Ailemden her zaman destek gördüm .
RUHİ SU ETKİSİOperayı ile türküyü buluşturan Ruhi Su gibi koskoca bir örnek de vardı önünüzde .
Köy Enstitüleri geleneğinden gelen babam Ruhi Su’yu zaten çok dinlerdi .
Bu da benim için söyleyiş biçimi ve repertuar açısından çok yararlı oldu .
Elbette Ruhi Su’nun tekniği tartışılabilir .
Ama opera tekniğiyle neden türkü söylenmesin ?
Siz de duymuşsunuzdur , Aşık Veysel’in Ruhi Su’nun söyleyiş tarzına yönelik bir eleştirisi var .
" Köyde yetişen kır çiçeklerini şehre götürüp bir saksıya koyarsanız o eski kokusunu bulamazsınız " şeklinde .
Bu konuda geleneksellikten yana olanlar ile yenilikçiler arasında görüş farklılığı var .
Fakat bana göre durum siyah ve beyaz kadar da keskin değil .
Bence önemli olan toplumsal hafızadır .
Eseriniz toplumda ne kadar karşılık buluyor ?
Bazen albümde çok da fazla dikkat çekmeyen bir türküye konserlerde büyük talep gelebiliyor .
Veya çok dinlenmesini beklediğiniz türküler hiç de rağbet görmeyebiliyor . ‘YALANCISIN’ YOKSA ALBÜM DE YOK !
Örneğin ; Ahmet Kaya , " Saza Niye Gelmedin " şarkısını albüme almak istememiş , bildiğim kadarıyla da son anda eklenmiş .
Ancak albümde en parlayan şarkı da o oldu .
Gerçeği söylemek gerekirse , son albümümde seslendirdiğim Aşık Mahsuni’nin " Yalancısın İnanamam " isimli türküsü , farklı bir tarzda olduğu için içime çok sinmemişti .
Ama yapımcım Faruk Altun , bu türkü için oldukça ısrarcı oldu .
Nihayetinde " Eğer Yalancısın’ı söylemezsen albümü çıkartmayız " dedi .
Ben de söylemek zorunda kaldım .
Biliyorsunuz " Yalancısın İnanamam " , albümün en çok dinlenilen parçası olarak dikkat çekti .
Bu eseri konserlerde dinleyicilerle birlikte söylüyoruz .
' ABDAL’IN ÇIKIŞ ÖYKÜSÜ‘Abdal’ grubu nasıl kuruldu ?
Kısa süre sonra da beklenmedik bir ayrılık geldi .
Abdal grubunu Ali Ekber Kayış ile birlikte kurduk .
" Ervah - ı Ezelde " türküsünü internette yayınlanınca çok büyük ilgi gördü .
Türküyle aynı ismi verdiğimiz ilk albüm , 2011 yılında çıktı .
Ancak albümden kısa bir süre sonra baş gösteren çeşitli problemler nedeniyle yollarımızı ayırdık .
HANÇERE’NİN NAĞMELERİİkinci albümünüz " Çerağ - ı Aşk " tan sonra " Hançere " geldi .
Bu son albümünüzden biraz bahseder misiniz ?
Geçtiğimiz yıl çıkardık " Hançere " albümünü .
Ancak çeşitli sebeplerden ötürü tanıtımını yeterince yapamadık .
Buna rağmen albümdeki " Etek Sarı " ve ‘Yalancısın İnanamam " türküleri büyük ilgi gördü . Dilerseniz önce albüme adını veren " hançere " den biraz bahsedeyim . Hançere en genel ifadeyle " gırtlak " demek . İlk iki albümde söyleyiş ve müzikal altyapı kaygısını birlikte güderken , bu albümde sesime has olan hançereyi ortaya çıkarabileceğimiz eserler üzerine yoğunlaştık . Bir türkü düşünün ; siz onu ne kadar düzenleme ile dönüştürmeye çalışırsanız çalışın , o türkünün kendi özelliği , hissi buna izin vermeyebiliyor . Sözün biçime verdiği bir şekil var ve ne yapsanız onu bir türlü aşamazsınız . Bence modernizme karşı bir direniş olarak da okunabilir hançere . ‘EŞKİYALAR’ YOLDA ! Yeni albüm çalışmaları ne durumda ? Hayranlarınıza güzel haber verebilir misiniz ? Bu sıralar eşkiya türkülerine yönelik bir albüm üzerinde çalışıyorum . Bu projemi en kısa zamanda dinleyicilerle buluşturacağım . Bir diğer projem ise zeybekler üzerine olacak . Tarihi enstrümanlardan , özellikle de Gritlilerin çok güzel çaldığı lavtayı merkeze alarak albümü şekillendireceğim . PİR SULTAN’IN ADI GEÇİNCE . Repertuarınızı nasıl seçiyorsunuz ? Özellikle hangi yörelerden türkü söylemeyi tercih ediyorsunuz ? Her yörenin kendisine özgü bir güzelliği var . Şah Hatayi , Pir Sultan Abdal , Kul Himmet ve Teslim Abdal gibi ozanların türküleri bende bambaşka duygular yaratıyor . Zeybekleri de Karadeniz ezgilerini de çok severim . Ama Sivas , Erzurum , Dersim ve Erzincan yöresi türkülerini daha yürekten hissediyorum . Öte yandan , Kürt ve Ermeni ezgileri üzerine de çalışmalar yapmak istiyorum . OPERADA BAŞROLLER ALDIBir yandan da opera sanatçılığınız devam ediyor . Evet , Ankara’nın ardından şu an İstanbul’dayım . Devlet Opera ve Balesi’ndeki görevimi sürdürüyorum . Şimdiye kadar "
Şen Dul " , "
Saraydan Kız Kaçırma " , "
Figaro’nun Düğünü " ve "
Palyaçolar " gibi pek çok eserde başrol oynadım . ZEKİ MÜREN’DEN SONRA NASIL SÖYLENİR ? Opera klasiklerinden bir albüm yapmak ister misiniz ? Geçmişte birçok sanatçı arkadaşım opera albümü çıkardı , ben de isterim tabii ki . Ama toplumda bir karşılığı var mı acaba ? O eserleri Pavarotti gibi büyük ustalar çok güzel seslendirdi , şu anda da başarıyla söyleyen çok sayıda sanatçı var . Bence bir sanatçının seslendirdiği esere kendisinden bir şeyler katması lazım . Şöyle bir örnek vereyim ; "
Şimdi Uzaklardasın " şarkısını Zeki Müren’den sonra tekrar söylemenin bir anlamı var mıdır ? Bir eseri söylemeye karar vermeden önce söyleyişe özgünlük katılabilecek mi bundan emin olunması gerekiyor . Ben repertuarımı bu düşünce ile seçiyorum . HOLLYWOOD’DAN GELEN ÖDÜLBinlerce kilometre öteden ödül almışsınız . ABD’de yaklaşık 5.5 ay bulundum . Opera Reading Club of Hollywood yarışmasında "
En İyi Tenor " ödülüne layık görüldüm . KONSERDEN KONSERE GEZGİN MİSALİSizi televizyon ekranlarında pek fazla göremiyoruz . Daha çok konserlere ağırlık veriyorsunuz sanırım . Belki de müzik tarzımızdan dolayı medyanın bir bölümünde çok görünür değiliz . Daha çok yurtiçi ve yurtdışı konserleriyle geçiyor zamanımız . Çok sayıda davet alıyoruz . Üniversiteler , dernekler ve vakıflar düzenledikleri etkinliklerde bizi de yanlarında görmek istiyorlar . Bu da kuşkusuz beni çok mutlu ediyor . Kanımca bir sanatçı için dinleyici ile buluşabileceği platformlardan daha çekici bir alan yoktur . Mümkün olduğu kadar çağrıldığım her yere gitmeye çalışıyorum . Konserlerimiz oldukça coşkulu geçiyor , söylediğimiz türküler de büyük beğeni topluyor . SENDİKALI BİR SANATÇISendikacı bir geçmişiniz de var . Bir dönem sendika başkanlığı da yaptınız . Evet , üç sene KESK’e bağlı Kültür Sanat Sen İstanbul Şube Başkanlığı’nı yaptım . Ancak albüm ve konser çalışmalarım nedeniyle yeniden aday olamadım . EĞİTİMCİ YÖNÜ DE VAROpera , albüm ve konser çalışmalarından arta kalan vakitlerinizde şan eğitimi de veriyorsunuz . Boğaziçi Üniversitesi Mezunlar Derneği’nde ses eğitimi üzerine dersler veriyorum , şan konusundaki bilgilerimi paylaşıyorum . Üç senedir devam ediyoruz , kalabalık olan derslerimiz oldukça keyifli geçiyor . OPERADAN ÖNCE TEKVANDO ! Operadan önce uzun yıllar sporla uğraştınız . Hem de oldukça zor ve tehlikeli dallarından biriyle . Üniversite öncesinde tekvando yaptım . Milli tekvandocuydum . Beş kez Türkiye Şampiyonu oldum . Ancak daha sonra bırakmak zorunda kaldım . KİMLERDEN ETKİLENDİ ? Hangi sanatçıları örnek aldınız ? Etkilendiğiniz sanatçılar var mı ? Ruhi Su , Sümeyra Çakır , Cem Karaca , Nezahat Bayram , Tülay German ve Feyzullah Çınar gibi sanatçıları çok beğenirim . Paul Robeson’u da keyifle dinlerim . KEŞKE AYNI SAHNEDE OLABİLSEYDİM . Birlikte konser vermek istediğiniz sanatçılar var mı ? İsim verebilir misiniz ? Ruhi Su’yla birlikte türkü söylemek kuşkusuz çok güzel olurdu . Maria Callas’la , Edif Piaf’la , Rashid Behbudov’la da aynı sahnede olmayı çok isterdim . POPÜLER OLMAK MI , KALICI OLMAK MI ? Sanatçılar seslerini duyurabilmek için zaman zaman popüler işler de yapmak zorunda kalabiliyor . Bu da estetik kaygıları büyük ölçüde ikinci plana atıyor . Sizce bir sanatçı ne yapmalı , nasıl bir yol izlemeli ? Müzik piyasasının bir sanatçıdan talep ettiği ile kıymetli işler yapmak aynı şey değildir . Elbette , piyasanın istediği işler sana para ve şöhret getirebilir . Ama öyle önemli işler yaparsın ki , değeri bundan 50 yıl , hatta 100 yıl sonra ancak anlaşılabilir . Günümüzde kaliteli eserler ortaya koyduğunuzda elbette ki toplumsal karşılığını alabilirsininiz . \n\ "
KASIRGALARA GÖĞÜS GERMELİ\ " \nFakat toplumun beklentisinin üzerinde daha değerli bir iş yaptığında ise onun kütüphanede yer almasını sağlayabilirsin . Günümüzde sanatçıların bir çoğu her ikisini de düşünmek zorunda . Maalesef şimdilerde sanatçılar para kazanma kaygısıyla daha popüler işler yapmak zorunda kalıyorlar . Tabii , bu da kapitalizmin sanatçıları karşı karşıya bıraktığı bir durum ama gerçek sanatçının görevi kasırgalara göğüs germek , sanata katkı sağlayabilecek işler yapabilmektir . Ben de çalışmalarımda bunları dikkate alarak ilerlemeye gayret ediyorum .

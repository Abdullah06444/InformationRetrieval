Tüketici dernekleri , yıl içinde kredi kartında biriken para puanların 31 Aralık tarihine kadar kullanılması gerektiğini , aksi takdirde yeni yıldan itibaren para puanların hesaplardan silineceğini kaydetti .
Tüketici Başvuru Merkezi Onursal Başkanı Aydın Ağaoğlu konuyla ilgili , \ " Tüketiciler salgın döneminde puan kullanacağım diye telaş yapıp , kalabalığa girmekten kaçınmalı . Market ve mağazalarda para puanlar için yoğun olmayan gün ve saatler tercih edilmeli\ " dedi .
İşte ayrıntılar .
Şirketlerin , müşterilerine sunduğu sadakat kartlarındaki puanların bir kısmı 31 Aralık’ta geçerliliğini yitirecek .
Uçuş millerinde ise bu yıl yeni tip corona virüs ( Covid - 19 ) salgını nedeniyle seyahat yasakları olduğu gerekçesiyle hava yolları şirketleri mil geçerlilik tarihlerini uzatıyor .
Bu kapsamda tüketicilerin hesaplarındaki bilgilendirmeleri kontrol etmesi gerekiyor .
Giyim , market , havayolu , akaryakıt gibi birçok firma müşterilerine puan kazandırıyor .
Müşterilerin kazandığı para puanların bir kısmı yıl sonunda sıfırlanırken , bir kısmı da geçerliliğini yitiriyor .
Tüketicilerin bir kısmı puanlarının yıl sonu silineceğini bilmediği için mağdur olabiliyor .
Tüketici dernekleri ise yıl sonunda silinecek olan puanların tüketiciye 31 Aralık tarihinden en az iki ay önce hatırlatılıp puanları zamana yayarak ihtiyaçlar kapsamında kullanılmasını istiyor .
Firmalar , tüketicilerini mağdur etmemek ve alışverişe teşvik etmek için kısa mesaj ya da e - posta yoluyla bilgilendirme yapıyor . \ " YAYILMALI\ "
Tüketici Dernekleri Federasyonu ( TÜDEF ) Genel Başkanı Aziz Koçal , tüketicilerin şirketlerin ve bankaların verdiği kartlarda biriken puanların , uçuş millerinin kullanım süresini kontrol etmesi gerektiğini belirtti .
Birçoğunda puanların belirli bir kullanım süresi olduğuna değinen Koçal , “Şirketler ve bankalar kartlarda biriken puan ve millerin kullanım süresi varsa eğer bu süre bitmeden kullanılabilecek miktar ve yerler ile ilgili müşterilerini kalıcı veri ortamında iki ay önceden bilgilendirmeli .
Böylece tüketiciler para puanlarını zamana yayarak ihtiyaçları doğrultusunda kullanabilir\ " ifadelerini kullandı . \ "
Bankalar ve şirketlerin verdiği kartlardaki puanların tüketicinin kazanmış hakkıdır .
Süreyle sınırlandırılmamalı\ " diyen Koçal , tüketicinin istediği ve ihtiyaç duyduğu zaman kullanabilme imkânı olması gerektiğini vurguladı . DÜZENLEME ŞARTSadakat kartlarındaki puanların kullanımı ile ilgili şirketler ve bankaların birbirinden farklı uygulamalarının olduğunu söyleyen Koçal , şöyle devam etti : \ "
Bu uygulamalarda çoğu zaman tüketici mağdur oluyor .
Bu nedenle konuyla ilgili yasal bir düzenleme yapılarak , tüketici korunmalı .
Tüketiciler mağdur olmamaları için kazanılmış haklarını kullanmaları gerekir , onun için ellerinde bulunan kartlarda biriken puanları kontrol ederek , bir sonraki yıla devir olup olmadığını öğrenerek hareket etmeliler . \ " HAVADA SON GÜN 30 HAZİRAN 2021Bu yıl salgın nedeniyle bir süre seyahat kısıtlaması getirildi . Bu kapsamda Türk Hava Yolları ve Pegasus Hava Yolları 31 Aralık 2020’de geçerliliğini yitirecek olan puanların son kullanma tarihini 30 Haziran 2021’e erteledi . 30 GÜNDEN 6 AYA KADARMilliyet'in haberine göre , zincir marketler de müşterilerine yaptıkları alışveriş karşılığında sadakat kartlarına puan ekliyor . Fakat her marketin farklı bir uygulaması bulunuyor . Bu nedenle tüketicilerin alışveriş yaptığı marketlerin çağrı merkezlerini arayarak bilgi alması gerekiyor . Zincir marketler çoğunlukla markette yapılan kampanyalardan alışveriş yapan müşterilerine alışverişleri karşılığında bir puan veriyor . Bazı marketlerde bu puanları kullanması süresi 30 gün iken , bazı marketlerde ise 6 aya kadar çıkıyor . Marketlerden alışveriş sonrası alınan fişlerde , puanların geçerlilik süresi , miktarı , o alışverişe özel elde edilen avantajlar gibi bilgiler yer alıyor . TARİH SINIRI DEĞİŞKENBanka ve kredi kartlarında da tüketicilerin harcamalarına göre puanlar birikiyor . Her bankanın puanların kullanılması gereken tarih sınırlaması konusunda farklı uygulamaları oluyor . Tüketicilerin bankaların mobil uygulaması ya da çağrı merkezlerinden puanlarının son kullanma tarihleriyle ilgili bilgi alması mümkün . Ayrıca kart ekstrelerinde de bu bilgi yer alıyor . YOĞUNLUĞA DİKKAT ! Tüketici Başvuru Merkezi Onursal Başkanı Aydın Ağaoğlu ise tüketicilere yılın son gününü beklemeden ihtiyaçları kapsamında puanları kullanabileceğini dile getirdi . Yoğunluk saatine dikkat edilmesi gerektiğini vurgulayan Ağaoğlu , \ "
Tüketiciler salgın döneminde puan kullanacağım diye telaş yapıp , kalabalığa girmekten kaçınmalı .
Market ve mağazalarda para puanlar için yoğun olmayan gün ve saatler tercih edilmeli\ " dedi . VİDEO : SALGINDA KARTLI HARCAMALAR ARTTI - ARŞİV

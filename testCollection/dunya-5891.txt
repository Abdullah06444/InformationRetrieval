ABD ilaç şirketi Pfizer , Alman ortağı BioNTech'le , 6 ay ile 11 yaş aralığındaki çocuklarda yeni tip Corona virüs ( Covid - 19 ) aşı denemelerine başlandığını duyurdu .
Pfizer firmasından yapılan açıklamada , gönüllüler üzerinden dün ilk testlere başlandığı belirtilerek söz konusu yaş aralığındaki çocuklara aşılamanın 2022 yılı başlarında genişletilmesinin öngörüldüğü kaydedildi .
Aşının 1. ve 2. faz denemelerde güvenlik için 10 , 20 ve 30 mikrogram halinde 144 katılımcı üzerinde uygulanacağı aktarılan açıklamada , 3. faz denemelerde ise 4 bin 500 kişi üzerinde aşının tolere edilebilirliği ve bağışıklık sistemine tepkisinin test edileceği bildirildi .
Açıklamada , 6 ay - 11 yaş aralığı test çalışması sonuçlarının 2021’in ikinci yarısında alınmasının umulduğu ifade edilerek Pfizer’in 12-15 yaş aralığı için devam eden aşı çalışmalarının sonuçlarının da gelecek haftalarda açıklanmasının beklendiği kaydedildi .
ABD merkezli ilaç şirketi Moderna , 16 Mart’ta , salgında kitle bağışıklığı için 6 ay ile 11 yaş arası çocuklarda yeni tip Corona virüs ( Covid - 19 ) aşı çalışmasına başladığını bildirmişti .
ABD Sağlık Bakanlığı ve Ulusal Alerji ve Bulaşıcı Hastalıklar Enstitüsü ile yürütülen ortak çalışmada ilk faz klinik denemelerin başladığı , faz 2 ve 3 aşamalarının birleştirilerek iki bölüm halinde 6 bin 750 çocuk üzerinde denemelerin yapılacağı kaydedilmişti .
ABD Gıda ve İlaç Dairesi tarafından onaylanan ülkedeki Covid - 19 aşılarından Moderna ile Johnson Johnson 18 yaş ve üstü , Pfizer / BioNTech aşısı ise 16 yaş ve üstüne uygulanabiliyor .

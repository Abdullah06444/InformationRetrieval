TBMM'de görüşmeleri devam eden istihdam paketinde esnek çalışmaya ilişkin tartışma yaratan iki madde çıkarılıyor .
Türk - İş Başkanı Ergün Atalay , Mecliste AK Parti kurmaylarıyla bir araya geldi .
AK Parti Grup Başkanvekili Mehmet Muş , \ " Esnek çalışmayla ilgili 33 ve 37'nci maddeleri tekliften çekiyoruz\ " açıklaması yaptı . Tam zamanlıdan kısmi zamanlıya geçişi düzenleyen 21. madde üzerinde ise tartışmaların devam ettiği belirtildi .
TBMM'de görüşmeleri süren ' İşsizlik Sigortası Kanunu ile Bazı Kanunlarda Değişiklik Yapılması Hakkında Kanun Teklifi'nden , ' esnek çalışma ' ile ilgili tartışmalı iki maddenin çıkarılması kararlaştırıldı .
Türkiye İşçi Sendikaları Konfederasyonu ( TÜRK - İŞ ) Genel Başkanı Ergun Atalay , TBMM'de AK Parti Grup Başkanvekili Mehmet Muş , MHP Grup Başkanvekilleri Erkan Akçay ve Muhammet Levent Bülbül ile bir araya geldi .
Görüşmede HAK - İŞ Sendikası yetkilileri de bulundu .
Atalay , Genel Kurul'da görüşmeleri süren ' İşsizlik Sigortası Kanunu ile Bazı Kanunlarda Değişiklik Yapılması Hakkında Kanun Teklifi'ne ilişkin itirazlarını dile getirdi .
Atalay , teklifte yer alan iş hukukuna esneklik getirecek maddelerin geri çekilmesini talep etti , çekincelerini anlattı .
Yapılan görüşmede anlaşmaya varıldı .
Buna göre esnek çalışma içeren ve sendikaların tepkisine neden olan 2 maddenin tekliften çıkarılması kararlaştırıldı . \ " DAHA DETAYLI ÇALIŞACAĞIZ\ "
Görüşmenin ardından açıklama yapan AK Parti Grup Başkanvekili Mehmet Muş , esnek çalışmaya ilişkin 33 ve 37'nci maddelerin tekliften çıkarılmasına karar verdiklerini belirterek , \ " Sendikaların taleplerini aldık . MHP grup başkanvekilleri MHP Genel Başkanı Devlet Bahçeli ile görüştü biz de Cumhurbaşkanımızla görüştük , onların talimatları gereği bu iki maddeyi daha detaylı çalışmak üzere metinden çıkaracağız , şu an çıkarıyoruz onları . Esnek çalışma çıkıyor\ " dedi .
Tartışmalı maddeler ile 25 yaş altı ve 50 yaş üstü kişiler için şart aranmaksızın ' belirli süreli iş sözleşmesi ' yapılabilmesi öngörülüyordu .

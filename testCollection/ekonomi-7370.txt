Covid - 19 salgını nedeniyle faaliyetlerine ara verilen iş yerlerinin gelir vergisi , stopaj ve KDV beyannamelerinin verilme ve ödeme süreleri ertelendi .
Hazine ve Maliye Bakanlığı Gelir İdaresi Başkanlığı'nın Vergi Usul Kanunu Genel Tebliği , Resmi Gazete'de yayımlanarak , yürürlüğe girdi .
Buna göre , Çin'in Vuhan kentinde ortaya çıkan ve birçok ülkeye yayılan yeni tip corona virüs ( Covid - 19 ) salgınına ilişkin Türkiye'de İçişleri Bakanlığınca alınan tedbirler kapsamında , geçici süreliğine faaliyetlerine tamamen ara verilmesi / faaliyetlerinin tamamen durdurulması kararlaştırılan iş yerlerinin olduğu sektörlerdeki mükellefler 213 sayılı Vergi Usul Kanunu'nun \ " mücbir sebep\ " hükümlerinden faydalandırılacak .
Ana faaliyet alanı itibarıyla İçişleri Bakanlığınca alınan tedbirler kapsamında geçici süreliğine faaliyetlerine tamamen ara verilmesine / faaliyetlerinin tamamen durdurulmasına karar verilen iş yerlerinin olduğu sektörlerde faaliyette bulunan mükelleflerin 1 Aralık 2020 ila alınan karar kapsamında faaliyetlerine tekrar başlamaları uygun görülen tarih aralığında mücbir sebep halinde olduğunun kabul edilmesi uygun bulundu .
Söz konusu ana faaliyet alanlarının tespitinde , bugün itibarıyla vergi dairesi kayıtlarındaki ana faaliyet kodu dikkate alınacak .
Mükellefin vergi dairesi kayıtlarındaki ana faaliyet kodu itibarıyla belirlenen sektörler arasında bulunmamasına rağmen ana faaliyet alanı olarak bu sektörlerden herhangi birisinde fiilen iştigal ettiğini ispat ve tevsik etmesi halinde , mükellefin mücbir sebep kapsamında olup olmadığının belirlenmesinde ana faaliyet kodu yerine fiilen iştigal edilen ana faaliyet alanı dikkate alınacak .
VERGİ ÖDEVLERİNİN ERTELENMESİMücbir sebep halinde olduğu kabul edilen mükelleflere ilişkin kanuni verilme süresi mücbir sebep dönemine isabet eden ve bu dönemde verilmesi gereken muhtasar beyannameler ( Muhtasar ve prim hizmet beyannameleri dahil ) ve KDV beyannameleri ile Form Ba - Bs bildirimlerinin verilme ve söz konusu dönem içinde oluşturulması ve imzalanması gereken e - defterlerin oluşturulma ve imzalanma ile aynı sürede Gelir İdaresi Başkanlığı Bilgi İşlem Sistemi'ne yüklenmesi gereken \ " elektronik defter beratları\ " ile e - defterler ve bunlara ilişkin berat dosyalarının ikincil kopyalarının yüklenme süreleri , mücbir sebep halinin sona ereceği tarihi izleyen ayın 26'ncı günü sonuna kadar ertelendi .
Beyannamelere istinaden tahakkuk eden vergilerin ödeme sürelerinin , beyanname verme süresi uzatılan ilk dönemden başlamak üzere , bunların verilmesi gerektiği ayı izleyen aydan itibaren , sırasıyla her bir dönem için takip eden ilgili ayın sonuna kadar uzatılması uygun bulundu .
MÜCBİR SEBEP KAPSAMINA KİMLER GİRECEK ?
Mücbir sebep halinin sona erdiği tarih itibarıyla beyanname / bildirim verme süresinin son gününe 26 günden az süre kalması halinde , beyanname / bildirim verme süresinin son günü olarak , mücbir sebep halinin sona erdiği tarihin içinde bulunduğu döneme ilişkin KDV beyannamelerinin verileceği son gün dikkate alınacak .
Sosyal güvenlik mevzuatı gereğince sigortalıların mücbir sebep dönemine ilişkin prime esas kazanç ve hizmet bilgilerinin muhtasar ve prim Hizmet Beyannamesi ile bildirilmesinin zorunlu olması durumunda mücbir sebep , bu beyannamelerin vergi kesintilerine ilişkin kısmının beyan ve ödeme sürelerinin ertelenmesi için geçerli olacak .
BAKAN ELVAN : VERGİLERİ ERTELEDİKKonuya ilişkin olarak açıklama yapan Hazine ve Maliye Bakanı Lütfi Elvan , yeni tip corona virüs ( Covid - 19 ) salgını tedbirleri kapsamında geçici süreliğine faaliyetlerine ara verilen mükelleflerin vergilerinin Resmi Gazete'nin bugünkü sayısında yayımlanan tebliğle ertelendiğini bildirdi .
Tebliğle Covid - 19 salgını nedeniyle İçişleri Bakanlığı'nın aldığı tedbirler kapsamında geçici süreliğine faaliyetlerine ara verilen mükelleflerin vergilerinin ertelendiğini belirten Elvan , şunları kaydetti : \ " Sinema salonu , kahvehane , kıraathane , kır bahçesi , internet kafe , elektronik oyun salonu , bilardo salonu , lokal , çay bahçesi , halı saha , yüzme havuzu , hamam , sauna , lunapark faaliyetinde bulunan mükelleflerimizi 1 Aralık 2020 itibarıyla mücbir sebep kapsamına aldık . Bahse konu mükellefler tarafından mücbir sebep döneminde verilmesi gereken katma değer vergisi ve muhtasar beyannamelerin beyan ve bunlara ilişkin ödeme süreleri , mücbir sebep halinin sona ereceği tarihi izleyen ayın 26'ncı günü sonuna kadar uzatıldı . \ "
Öte yandan Ticaret Bakanı Ruhsar Pekcan da konuya ilişkin Twitter hesabından paylaştığı mesajında , \ " Pandemi süresince iş yerleri kapalı kalan esnafımızın , sanatkarımızın ve tacirimizin talepleri arasında yer alan ve yakinen takip ettiğimiz bazı vergi ödemelerinin ertelenmesi hususundaki düzenleme , bugünkü Resmi Gazete'de yayımlandı . Hayırlı olsun\ " ifadelerine yer verdi .
İŞLETMELER SONUCU İNTERAKTİF VERGİ DAİRESİ'NDEN ÖĞRENECEKMaliye'nin kapsama girecek NACE kodlarını İnteraktif Vergi Dairesi'ne yükleyerek , mükelleflerin mücbir sebep kapsamına girip girmediklerini kendilerinin öğrenmesine imkan sağlayacağı ifade ediliyor .
Daha önceki mücbir sebepte Maliye aynı uygulamayı yaparak , sistemin sıkıntısız işlemesini sağlamıştı .
İnteraktif Vergi Dairesi'ne , w.gib.gov.tr ve w.turkiye.gov.tr adreslerinden erişilebiliyor .
ARŞİV : RESTORANDA FANUSLU VİRÜS ÖNLEMİ

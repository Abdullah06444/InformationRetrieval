Çeyrek altın fiyatları bugün ne kadar oldu ?
20 Kasım 2020 anlık ve güncel çeyrek altın fiyatları . Gram altın 454 lira seviyelerinde , çeyrek altın 750 lira , Cumhuriyet altını 3.060 liradan satılıyor .
Altının gram fiyatı , güne yükselişle başlamasının ardından 454,1 liradan işlem görüyor .
Dün , dolar kuru ve altının ons fiyatındaki düşüşe paralel değer kaybeden gram altın , günü bir önceki kapanışın yüzde 2,5 altında 452,3 liradan tamamladı .
Gram altın , yeni güne değer kazancıyla başlamasının ardından yüzde 0,4 üzerinde 454,1 liradan işlem görüyor .
Çeyrek altın 750 lira , Cumhuriyet altını da 3.060 liradan satılıyor .
Altının ons fiyatı , şu sıralarda 1.866 dolar seviyesinde işlem görüyor .
Uzmanlar , yeni tip corona virüs ( Covid - 19 ) aşısına ilişkin olumlu haber akışı ve küresel bazda teşvik paketlerine ilişkin somut bir gelişme olmamasının altının ons fiyatını baskıladığını söyledi .
Yurt içinde ise Türkiye Cumhuriyet Merkez Bankası'nın dünkü kararı sonrası dolar kurundaki sert düşüşün , gram altındaki değer kaybını derinleştirdiğini kaydeden uzmanlar , şu dakikalarda , döviz kurlarında görülen tepki alımlarının sınırlı bir toparlanma sağladığını bildirdi .
Uzmanlar , teknik açıdan altının ons fiyatında 1.880 doların direnç , 1.850 doların destek olarak öne çıktığını belirtti .
VİDEO : MERKEZ'İN FAİZ KARARI NE ANLAMA GELİYOR ?

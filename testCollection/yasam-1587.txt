Britanya'da iki pediatrist doğru bildiğimiz birçok yanlışı mizahi bir dille anlattı .
Artık gönül rahatlığıyla gece yemek yiyebilir , seksi 7 saniyede bir aklınıza getirmediğiniz sürece sağlıklı biri olduğunuzu düşünebilirsiniz .
Britanya'da iki pediatristin yazdığı \ " Sakızınızı Yutmayın ve Diğer Tıbbi Mitlerin Kanıtlanması\ " adlı yeni bir kitap , şunu ana kadar doğru bildiğimiz tıbbi yanlışları mizahi bir dille anlatıyor .
Mesela acaba gerçekten erkekler yedi saniyede bir mi seksi düşünüyor ?
Peki yere düşen bir yiyeceği hemen yerden alıp ağzımıza atsak hiçbir şey olmaz mı ?
Ya büyük ayaklı erkekler ?
Gerçekten diğer uzuvları da ayaklarıyla doğru orantılı mı peki ?
BEYNİNİZİN YÜZDE 10'UNU KULLANIYORSUNUZ İnsanlar buna 100 yıldır inanıyor .
Ama bu aynı zamanda şu demek : İnsanlar 100 yıldır yanılıyor .
Yapılan araştırmalarda , çekilen MR filmlerinde teknik olarak böyle bir şeyin mümkün olmadığı görülüyor .
Yani beynin aktif olmayan , bir başka deyişle sessizliğe gömülen hiçbir yeri yok .
Beynimiz son derece meşgul .
Aslında beynimizin yüzde yüzünü kullanıyoruz .
YERE DÜŞEN BİR ŞEYİ HEMEN ALIRSAN YİYEBİLİRSİNÇoğumuzu yere düşen yemeği beş saniye geçmeden yersek bir şey olmayacağı görüşünde .
( Tabii bunu umumi tuvaletlerde yapmadığınızı varsayıyoruz ) Fakat bilim adamları ve mikrobiyolojistler , bir seri deney sonucunda bir bakterinin yemeği derhal sardığını ve bunun kusma etkisi yaratacak kadar güçlü olduğunu söylüyor .
Bilimadamları tıptaki adıyla ' Salmonella typhimurium'dan bahsediyor .
Bu kirli bakteri , halıda , ahşap üzerinde hakimiyetini çoktan ele geçirmiş bir kere .
Üstelik 4 hafta boyunca da canlı kalabilme özelliğine sahip .
ÖLDÜKTEN SONRA SAÇ VE TIRNAK UZAR Bu düşünce sadece bir illüzyondan ibarettir .
Siz öldükten sonra vücudunuz kuruyor , deriniz kuruyor ve küçülüyor , buna saç ve tırnak da dahil .
Hormonların karışımına ihtiyacı olan saç ve tırnak , beden öldükten sonra yaşayamaz yani uzayamaz .
GRİP AŞISI GRİBE YOL AÇAR Grip aşısının gribe yol açtığı bilgisi yanlıştır .
Grip aşısı sizi korumak için ölü bir virüs kullanır .
Ölü virüsler sizi hasta etmez , hastalığa yol açmak için de canlanamaz .
Onlar ölüdür .
Olan ise muhtemelen aşının kötü etkisine maruz kalmanız , ağrı çekmeniz ve ateşinizin çıkmasıdır .
Bu grip değildir .
Bu sadece aşı olmanın kötü bir etkisidir .
İDRARINIZ TEMİZ OLMALI Eğer \ " uzman\ " ları dinleyecek olursanız , idrarınızın soluk renkte sarı ve temiz olması gerekmekte .
Eğer rengi koyuysa , mutlaka vücudunuz su kaybetmiştir ve günde altı ya da sekiz bardak su içmeniz gerekmektedir .
Bu yarı yarıya doğrudur .
Az su içerseniz idrarınızın rengi koyulaşır .
Ancak sarı renkteki ürenin vücudunuzda su kaybı olduğunu göstermez .
İdrar rengi kişiden kişiye göre değişir .
Bu , daha çok ürenin ozmolalitesiyle ilgili bir durumdur .
Bu da sıvının içinde ne kadar çok şeyin çözüldüğüyle ilgilidir .
Eğer doktorunuz böbrek taşları gibi tıbbi nedenlerden dolayı idrarınızın rengini açmanızı söylüyorsa , bunu yerine getirin .
YUTTUĞUNUZ SAKIZ YILLARCA BAĞIRSAĞA YAPIŞIRSakız , sakız mayası , tatlandırıcı , aroma ve renklendiricilerden oluşuyor .
Sakız mayası sindirimi zor bir şey ve mideniz diğer yiyecekleri sindirdiği kadar kolay sindiremiyor onu .
Yine de sindirim sisteminizin yuttuğunuz şeylerle başetme konusunda başka bir çözümü var .
Sonuçta tam olarak sindiremediğimiz birçok şey yiyoruz .
Bağırsaklarınız bu gibi şeyleri dışarı atabileceği hale gelene kadar içeride hareket ettiriyor , Muhtemelen birkaç gün sonra da boşaltım sisteminiz yuttuğunuz sakızı dışarı atmış oluyor .
Yine de çok kısa sürede çok fazla ya da devaba boyutlarda sakız yutarsanız ( ki bu çok çok nadir görülebilecek bir durum ) sindirim sisteminiz tıkanabilir .
GECE YEMEK ŞİŞMANLATIR Sağlık dergileri , yeme alışkanlığınızı değiştirmenizi söylüyor .
Öncelikli olarak da gece yemek yememeniz gerektiği .
Eğer yatağa gitmeden önce yemek yerseniz , pek çok kaloriyi yakmayacağınız ve metabolizmanızın geceleri yavaşladığı anlatılıyor .
Yapılan pek çok araştırma , asıl önemli olanın günün hangi zamanında değil ne kadar yediğinizin önemli olduğunu ortaya koyuyor .
Mesela İsveç'te yapılan bir araştırmaya göre 86 obez erkek ve ortalama ağırlıktaki 61 kadın arasında , ne zaman yemek yediklerine bakılarak bir fark olmadığı ortaya çıkmış .
Aşırı kilolu 2.500 hasta arasında yapılan bir araştırmaya göre de günde üç öğünden fazla yemenin obeziteyle bir ilgisi olmadığı belirlenmiş .
Aslında yapmanız gerekn çok basit ; vücudunuzun yaktığından daha az kalori alın .
ŞEKER ÇOCUKLARI HİPERAKTİF YAPIYOR Şu ana kadar en az 12 ayrı çalışma çocukların yiyeceklerinin içindeki şeker seviyesini araştırdı .
Fakat hiçbiri az şeker yiyen ya da çok şeker yiyen çocukların davranışları ile arada bir bağlantı kuramadı .
Bu araştırmalarda şekerlemeler , çikolata ve doğal şekerler baz alındı .
Şekere hassasiyeti olduğu düşünülen çocuklarla yapılan araştırmalarda bile çocuklar , şeker diyeti yapanlardan farklı bir davranış sergilemedi .
UYURGEZERLERİ ASLA UYANDIRMAYIN Birçoğu bu durumun kalp krizine , şoka ya da beyinde hasara yol açacağını düşünüyor .
Bir uyurgezeri uyandırmak onları korkutabilir ve akıllarını karıştırabilir hatta bu duygularla size zarar vermeye de kalkabilirler .
Dolayısıyla bir uyurgezeri uyandırmadan yatağına götürürseniz bu yapacağınız en iyi şey olur .
Ama onları uyandırırsanız ne kalp krizi ne de felç geçirirler .
YEŞİL MUKUS SİNÜS ENFEKSİYONUNUN İŞARETİBirçok insan mukusunun renginin önemli olduğunu düşünür .
Hatta doktorlar bile hemen antibiyotiğe başlamanız gerektiğini düşünür .
Fakat bilimsel araştırmalar bunun böyle olmadığını söylüyor .
Yeşil sümüğü olan çoçuklar arasında yapılan bir araştırmada 142 çocuğun bir kısmının antibiyotik , bir kısmının placebo etkisi yaratan hiçbir işe yaramayan ilaç alması ve bir kısmının da hiçbir ilaç almaması sağlanmış .
Sonuçlara göre gruplar arasında hiçbir fark gözlenmemiş hatta antibiyotik alan çocuklarda kötü yan etkiler gözlenmiş .
EN ÇOK ISIYI BAŞINIZDAN KAYBEDERSİNİZ Anneniz muhtemelen evden çıkmadan önce size hep \ " Bereni almayı unutma\ " demiştir .
Hatta Amerikan Ordusu'nun rehberinde bile vücut ısınızın yüzde 40'i ila 50'sinin başınızdan kaybolduğu yazmakta .
Eğer bu doğru olsaydı kış mevsiminde başımıza bir şapka takıp , pantolon giymeden dolaşabilirdik .
Muhtemelen bu yanlış bilinen teorinin kökeni ise 50 yıl önce yapılan askeri bir araştırmaya dayanıyor .
Kutuplarda hayatta kalmalarını sağlayacak elbiseler verilen deneklerin vücut ısılarını nasıl kaybettikleri ölçülmüş .
Tabii deneklerin açıkta kalan tek yeri başları olduğu için en çok ısıyı da başlarından kaybetmişler .
ERKEKLER HER 7 SANİYEDE BİR SEKS DÜŞÜNÜR Ortalama olarak bir erkeğin 16 saat uyanık olduğunu düşünülürse , her erkeğin seksi günde 8 bin defa düşünmesi gerekirdi .
Bu , bir insanın uyanıkken aldığı nefesten bile daha çok .
Amerika'da yapılan bir araştırmaya göre erkeklerin yüzde 54'ü seksi her gün veya günde birkaç defa düşünüyor .
Araştırmaya katılan erkeklerin yüzde 43'ü ise ayda veya haftada birkaç defa düşünüyor .
Katılımcıların yüzde dördü ise ayda bir defa düşünüyor .
Aynı soru kadın katılımcılara sorulduğunda yüzde 19'unun her gün veya günde birkaç , yüzde 67'sinin ayda veya haftada birkaç ve yüzde ondördününse ayda bir defa düşündüğünü ortaya koyuyor .
Kadınlar erkeklere göre daha az seks düşünüyor .
Ancak aradaki fark erkeklerin düşündüğü kadar çok değil .
KÖPEĞİN AĞZI İNSANINKİNDEN DAHA TEMİZ Hem insan hem de köpek ağızlarında aynı bakteri oranına sahip .
Köpeğin ağzının insanınkinden daha temiz olduğu miti , muhtemelen tıp literatüründen geliyor .
İlk dönem araştırmalarına göre insan ısırığı ile oluşan yaraların mikrop kapma olasılığının köpek ısırığından daha fazla olduğunu göstermişti .
Fakat daha sonra yapılan araştırmalar insanlarla köpeklerin ağzında aynı düzeyde bakteri olduğunu gösterdi .
BİR ŞEYLERİ KALDIRMAK FITIK OLMANIZA YOL AÇAR Fıtık teknik olarak kasık ya da belinizdeki kasların duvarında bir açılma ya da zayıflamadır .
Bir şeyleri kaldırmak fıtığa yol açmaz .
Yine de ağır bir şey kaldırdığınızda bu sizin karın bölgenizdeki baskıyı artıracaktır .
Eğer zaten fıtığınız varsa bu tarz bir baskı belinizdekilerin deliklerden fırlamasına yol açabilir .
Bir şey kaldırmak bu dışarı doğru şişkinliklerin daha kalıcı ve görünür hale gelmesini sağlayabilir .
BÜYÜK AYAKLI ADAMLARIN PENİSİ BÜYÜK OLUR Hiç büyük ayaklı bir adamın vücudundaki başka uzuvlarının da büyük olabileceğini düşündünüz mü ?
Kimileri bir erkeğin ayak büyüklüğüne bakıp cinsel organının da büyük olabileceği kanaatine nereden varıyor ?
Kimileri de el ve burnun buna işaret ettiğini düşünüyor .
Bu fikrin kökenini bilimsel verilere dayandıranlar da yok değil .
Kanada'da yapılan bir araştırmada 60 erkeğin penis uzunluğu ile boy ve ayak uzunluğu arasında az da olsa bir ilişki olduğu belirlenmiş .
Ancak daha büyük kapsamlı bir araştırmada farklı bir sonuç ortaya çıkmış .
İki ürolog tarafından yapılan araştırmada 104 erkeğin ayak numaraları ve penis boyları incelenmiş ve aralarında herhangi bir bağ kurulamamış .
Araştırmalar aynı zamanda penis ve parmak uzunluklarının da birbiriyle ilişkili olmadığını gösteriyor .
İstediğiniz kadar erkeklerin ayaklarına ve ellerine bakabilirsiniz , ama onlar size ' boyunu ' söylemeyecekler , bunu aklınıza yazın .

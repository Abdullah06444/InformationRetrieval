Gıda , tarım ve orman alanında bazı düzenlemeler yapılması hakkında kanun Resmi Gazete'nin bugünkü sayısında yayımlanarak yürürlüğe girdi .
Yasa , tarım arazilerinin hobi bahçesi gibi yöntemlerle amacı dışında kullanımına hapis ve para cezası verilmesini , bu arazilerdeki izinsiz yapıların yıkılması , tütün ve alkollü içkilerin satışı , özel ormanlar ve şeker piyasasına yönelik bazı düzenlemeler içeriyor .
Yasa kapsamında toplam tütünün , kategori bazında en az yüzde 30'unun Türkiye'de üretilen tütün olması zorunlu tutuldu .
Mevzuatta tanımlanmış amacı dışında ya da teknik düzenlemesine uygun olmayan etil alkolü bulunduranlara , satışa sunanlara veya satanlara 20 bin TL'den 100 bin TL'ye kadar idari para cezası verilecek .
Alkollü içkileri 18 yaş altındaki kişilere satanlar ve saat 22:00-06:00 arasında perakende satışını yapanların satış belgeleri , beş yıl içinde üçüncü kez yasağı iptal etmeleri durumunda iptal edilecek .
Kanun , tarım arazilerinin hobi bahçeleri gibi uygulamalarla bölünmelerinin engellenmesi , sahipli arazilerde izinsiz ağaç kesimiyle ilgili cezaların artırılması , makaron , yaprak sigara kağıdı , sigara filtresi ve alkol üretimi , satışının Tarım ve Orman Bakanlığının denetimine alınması , taklit ve tağşiş ürünleri üreten ve piyasaya arz edenlere yönelik yaptırımların ağırlaştırılmasını içeriyor .
Kanuna göre , tarımsal amaçlı arazi kullanımlarında , tarımsal amaçlı arazi kullanım plan ve projelerine uyulması zorunlu olacak .
Bu plan veya projelere aykırı hareket edilmesi halinde valilikçe resen tespit yaptırılarak sorumlulara 10 liradan az olmamak kaydıyla bozulan arazinin her metrekaresi için 10 lira idari para cezası uygulanarak projeye uygunluk sağlanması için azami 2 ay süre verilecek .
Büyük ova koruma alanlarındaki bu cezalar iki katı olarak uygulanacak .
Bu sürenin sonunda aykırı kullanım devam ederse valilikçe faaliyet durdurulacak ve belirlenen bu idari para cezası üç katı olacak .
İzinsiz bütün yapılar , masrafları Tarım ve Orman Bakanlığınca karşılanmak kaydıyla bir ay içinde belediyeler veya il özel idarelerince yıkılacak ve taşınmazlar tarımsal üretime uygun hale getirilecek .
Arazinin tarımsal üretime uygun hale getirilmesi için yıkım ve temizleme masrafları , sorumlulardan Tarım ve Orman Bakanlığınca genel hükümlere göre tahsil edilecek .
Hakkında yıkım kararı alınmış olmasına rağmen bir ay içinde belediye veya il özel idarelerince yıkılmayan yapılar , yıkım masrafları Tarım ve Orman Bakanlığınca karşılanmak üzere bakanlık tarafından yıkılabilecek veya yıktırılabilecek .
Yıkım masrafları yüzde 100 fazlası ile ilgili belediye veya il özel idaresinden tahsil edilecek .
Bu şekilde tahsil edilememesi halinde belediye veya il özel idaresinin İl Özel İdarelerine ve Belediyelere Genel Bütçe Vergi Gelirlerinden Pay Verilmesi Hakkında Kanun gereğince aktarılan paylarından kesilerek genel bütçeye gelir kaydedilmek üzere takip eden ayın sonuna kadar Hazine ve Maliye Bakanlığının merkez muhasebe birim hesabına aktarılacak .
Verilen 2 aylık süre sonunda valiliğin yaptıracağı tespitlerle plan veya projelere uyulduğu ve arazi tahribatının durduğu , tarımsal üretime uygun hale getirildiği belirlenirse sınırlama ve hak mahrumiyetleri kalkacak .
İlk tespitte 10 liradan az olmamak üzere bozulan arazinin her bir metrekaresi için 10 lira idari para cezasının uygulanması ve aykırılığın giderilmesi ( yıkılması / gerekli izinlerin alınması ) için 2 ay süre verilecek .
Bu süre içinde aykırılık giderilmezse , ilk aşamada uygulanan idari para cezası üç katı olarak uygulanacak ve 1 ay içinde belediye veya il özel idaresince yıkılacak .
Tarımsal amaçlı arazi kullanım plan ve projelerine aykırılık durumunda uygulanacak cezalar ve yükümlülükler ile tarım arazilerinin amacı dışında kullanılmasına ve toprak koruma projelerine uyulmamasına ilişkin cezalar ve yükümlülüklerin düzenlendiği maddelere aykırı hareket edenlere , aykırılığın tarımsal amaçlı yapı olması durumunda öngörülen idari para cezalarının yarısı uygulanacak .
Tarım arazilerinin kooperatifler başta olmak üzere özel hukuk tüzel kişileri aracılığıyla satın alınıp , fiili taksim yapılması suretiyle üyelere veya ortakların kullanımına tahsis edenlere 1 yıldan 3 yıla kadar hapis cezası ve 100 günden 10 güne kadar adli para cezası verilecek .
Tüzel kişilere de 50 bin liradan 250 bin liraya kadar idari para cezası verilecek .
Tarım arazisinin bütünlüğünün sağlanması ve tarımsal üretime uygun duruma getirilmesi halinde , kamu davası açılmayacak , açılmış kamu davası düşecek , mahkum olunan ceza bütün sonuçlarıyla ortadan kalkacak .
TAKLİT VE TAĞŞİŞVeteriner Hizmetleri , Bitki Sağlığı , Gıda ve Yem Kanunu'nda yapılan değişiklikle taklit ve tağşiş yapılmış ürünlerin işleme tabi tutulması ve piyasaya arz edilmesi yasak olacak .
Kişilerin hayatını ve sağlığını tehlikeye sokacak gıdalar , masrafları sorumlusuna ait olmak üzere piyasadan toplatılacak ve mülkiyeti kamuya geçirilerek imha edilecek .
Bu gıdaları üreten , ithal eden , kendi adı veya ticari unvanı altında piyasaya arz eden gıda işletmecilerine , 1 yıldan 5 yıla kadar hapis ve 10 günden 50 güne kadar adli para cezası verilecek .
Taklit veya tağşiş yapılan gıda veya yemleri üreten , ithal eden veya kendi adı veya ticari unvanı altında piyasaya arz eden gıda veya yem işletmecisine 50 bin Türk lirasından , izlenebilirliğini sağlamadan piyasaya arz eden perakende gıda veya yem işletmecisine 5 bin Türk lirasından aşağı olmamak ve 500 bin Türk lirasını geçmemek kaydıyla , fiilden bir önceki mali yıl sonunda oluşan veya bunun hesaplanması mümkün olmazsa fiil tarihine en yakın mali yıl sonunda oluşan yıllık gayri safi gelirlerinin yüzde 1'i oranında idari para cezası verilecek .
Fiilin üç yıl içinde birinci kez tekrarlanması durumunda üreten , ithal eden veya kendi adı veya ticari unvanı altında piyasaya arz eden gıda veya yem işletmecisine belirtilen idari para cezalarının alt ve üst sınırları bir katı artırılarak uygulanacak .
Fiilin aynı süre içinde ikinci kez tekrarlanması durumunda , üreten veya ithal eden gıda veya yem işletmecisine 10 günden 30 güne kadar adli para cezası verilecek ve gıda veya yem işletmecisi 5 yıldan 10 yıla kadar bu sektördeki faaliyetinden men edilecek .
Fiili 3 yıl içinde ikinci kez tekrarlayan kendi adı veya ticari unvanı altında piyasaya arz eden gıda veya yem işletmecisine ise 200 bin Türk lirasından az olmamak ve 2 milyon Türk lirasını geçmemek kaydıyla , fiilden bir önceki mali yıl sonunda oluşan veya bunun hesaplanması mümkün olmazsa fiil tarihine en yakın mali yıl sonunda oluşan yıllık gayri safi gelirlerinin yüzde 1'i oranında idari para cezası verilecek .
ALKOLLÜ İÇKİLERİN SATIŞIAlkollü içkileri , otomatik satış makineleriyle satan , oyun makineleri veya farklı yöntemlerle oyun ve bahse konu edenler ile basın ve yayın yoluyla tüketicilere satan ve postayla satışını yapanlara 20 bin liradan 100 bin liraya kadar idari para cezası verilecek .
Saat 22.00 ile 06.00 arasında alkollü içki satışı yasağına aykırı hareket edenlere 65 bin liradan 320 bin liraya kadar idari para cezası uygulanacak .
Alkollü içkileri , 18 yaşını doldurmamış kişilere satan veya sunanlar ile 22.00 ile 06.00 saatleri arasında perakende olarak satanların , bu fiilin işlenmesinden sonraki 5 yıl içinde üçüncü defa söz konusu yasağı ihlal etmeleri halinde , Tarım ve Orman Bakanlığınca tüm perakende alkollü içki ve açık alkollü içki satış belgeleri iptal edilecek .
Bu kişilere , 2 yıl süreyle söz konusu belgenin yenisi verilemeyecek .
Kanunla , Tarım ve Orman Bakanlığına , şeker piyasasındaki mal veya hizmet üreten , pazarlayan , satan gerçek ve tüzel kişilere yönelik inceleme ve araştırma yetkisi verildi .
YERLİ TÜTÜN KULLANIM ZORUNLULUĞUTütün mamulü üreticilerinin bir takvim yılı içinde yurt içi piyasaya arz amacıyla ürettikleri ve ithal ettikleri sigara , nargilelik tütün mamulü , sarmalık kıyılmış tütün mamulü ve pipoluk tütün mamulü kategorilerinde kullandıkları toplam tütünün , kategori bazında en az yüzde 30'unun Türkiye'de üretilen tütün olması zorunlu olacak .
Cumhurbaşkanı , bu oranı yüzde 45'e kadar artırmaya yetkili olacak .
Makaron , yaprak sigara kağıdı , sigara filtresi ve alkol üretim ve satışı Tarım ve Orman Bakanlığının denetiminde gerçekleştirilecek .
Tarım ve Orman Bakanlığından izin almadan makaron , yaprak sigara kağıdı ve sigara filtresi fabrikası veya imalathanesi kuran ve işletenler , 1 yıldan 3 yıla kadar hapis ve 5 binden 10 bin güne kadar adli para cezasıyla cezalandırılacak .
Mevzuatta tanımlanan amacı dışında ya da teknik düzenlemesine uygun olmayan etil alkolü bulunduranlara , satışa sunanlara veya satanlara 20 bin liradan 100 bin liraya kadar idari para cezası verilecek .
ÖZEL ORMAN ALANLARIÖzel orman kapsamındaki yerlerde bulunan ağaçlar izinsiz kesilemeyecek .
İzinsiz kesilen ağaçların dikili kabuklu gövde hacminin 5 metreküpe kadar olması halinde 500 lira , bu miktarı aşan her bir metreküpü için ilave 100 lira idari para cezası verilecek .
Kanunla , devlet ormanlarındaki bozuk orman alanlarında orman bitkisi fidanlıkları kurulmasına , mantar ve tıbbi aromatik bitki yetiştiriciliğine , orman alanlarından üretilen odun dışı ürünlerin mamul ya da yarı mamul olarak işlenmesi amacıyla tesis kurulmasına bedeli alınarak 29 yıla kadar izin verilebilecek .
Adana'nın Karataş ilçesinde su ürünleri yetiştiriciliği konulu Tarıma Dayalı İhtisas OSB kurulacak .
Merkez Av Komisyonunda çevre ve doğa gönüllüsü kuruluşlardan üç temsilci , fen edebiyat fakültelerinin biyoloji bölümlerinden bir öğretim görevlisi olmak üzere dört üyenin daha dahil edilmesiyle üye sayısı 25'e çıkarılacak .
Bazı hayvanların bilimsel yönden araştırılması , insana ve mala zarar veren hayvanların avlatılması , diplomatlar , uluslararası kuruluş temsilcileri veya devlet misafirleri gibi üst düzey temsilcilere gerektiğinde ücretsiz av yaptırılabilmesi amacıyla avlanma izin ve avlanma ücreti alınmayacak .
SINIRDAŞ ARAZİ SAHİBİNİN ÖN ALIM HAKKI KALDIRILIYORKanunla , yeter gelirli tarım arazilerin ekonomik bütünlüğe sahip kısımların da parsel bazında satılabilmesi sağlanacak .
Tarım arazilerinde ifraz , hisselendirme , pay temliki , el birliği mülkiyetinin paylı mülkiyete dönüştürülmesi , el birliği mülkiyetinin devri , paylı mülkiyet olarak intikal , taksim ve vasıf değişikliği işlemleri , Tarım ve Orman Bakanlığının izni ile yapılacak .
Vergi ve harç muafiyetinden yalnızca yeter gelirli büyüklüğü haiz tarım arazilerinin mirasçıları faydalanacak .
Tarım arazilerinde asgari tarımsal arazi büyüklüğünün altındaki payların paydaşlara aynen devri halinde paydaşlar , bu taşınmazların devri ile ilgili yapılacak işlemlere ilişkin harçlardan , bu işlemlerle ilgili düzenlenecek kağıtlara ilişkin damga vergisinden ve tapu döner sermaye ücretlerinden muaf olacak .
Sınırdaş arazi sahibinin ön alım hakkını düzenleyen hüküm yürürlükten kaldırılacak .
İmar planlarında tarımsal niteliği korunacak alan olarak ayrılan yerler ile kamu yararı kararı alınarak tarım dışı amaçla kullanım izni verilen yerler , yeniden izin alınmaksızın bu amaç dışında kullanılamayacak ve planlanamayacak .
Ancak yerleşim alanlarının gelişim alanı ihtiyaçlarını karşılamak için izin verilerek planlanmış alanlarda yeniden izin şartı aranmayacak .
Büyük ova koruma alanları içerisindeki tarım arazilerinin kullanımında tarımsal üretimin olumsuz etkilenmemesi , verimin azalmaması , izne konu alanların çevresindeki tarım arazilerinin korunması ve tarımsal amaçlı arazi kullanım planlarının etkin olarak uygulanabilmesi amacıyla , yerleşim alanlarının gelişim alanı ihtiyaçlarını karşılamak için izin verilerek planlanmış alanlar haricinde , izin verilen yerler yeniden izin alınmaksızın bu amaç dışında kullanılamayacak ve planlanamayacak .
Toprak Koruma ve Arazi Kullanımı Kanunu'nun uygulamasında denetim görevini bakanlık , valilikler veya kurullar yapacak ya da yaptıracak .
Projeler ve izinlerle ilgili denetimler , proje ve izin onaylarının verilmesinden itibaren iki yıl içerisinde tamamlanarak , sonucundan bakanlık ve kurullara bilgi verilecek .
Uygulamada etüt , sınıflama , analiz gibi toprak ve arazi ile ilgili teknik konularda denetim görevini bakanlık yapacak veya yaptıracak .
Kurul üyesi kurum veya kuruluşlar ile sivil toplum kuruluşları , tespit ettikleri arazi bozulmaları ve toprak kayıpları ile verilen iznin amacına uygun olmayan faaliyetler hakkında valiliklere ihbarda bulunabilecek .
Valilikler konuyu inceleyerek , sonucu en geç bir ay içerisinde bakanlığa ve ihbarı yapana bildirmek zorunda olacak .
VİDEO : SAHTE ALKOL NASIL ANLAŞILIR ?
- ARŞİV

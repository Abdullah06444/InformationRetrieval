Bursa'da , kira ücretini sözleşme imzaladığı kişiye ödeyen vatandaş , yıllar sonra hakkında başlatılan icra takibiyle sarsıldı .
Kiranın icraya itirazı sonrası Yargıtay emsal bir karar verdi .
Buna göre , mülk sahibine yapılmayan ödemeler yok sayılacak .
Bursa'nın Orhangazi ilçesinde ikamet eden E. S. , A. A. I. ' ya ait daireyi R. A. I. ' dan kiraladı .
Kira ücretini düzenli olarak R. A. I. ' ya ödeyen E. S. , yıllar sonra hakkında başlatılan icra takibiyle sarsıldı .
Soluğu mahkemede alan E. S. , itirazı üzerine icra takibi durduruldu .
Bu kez Orhangazi İcra Hukuk Mahkemesi'ne dava açan M. A. I. ' nın ifadeleriyle gerçek ortaya çıktı .
Dairenin kendisine A. A. I. . ' dan miras kaldığını belirten M. A. I. , kira ücretinin tarafına ödenmediğini , icra takibinin durdurulmasının kanunun aykırı olduğunu kaydetti .
Mahkemede ifade veren M. A. I. , kiracıya 2015 yılında gönderilen ihtarname ile kiracı olarak bulunduğu dairenin A. A. I. ' ya ait olduğunu , A. A. I. ' nın vefatıyla söz konusu taşınmazın mülkiyetinin ve kullanım hakkının kendisine geçtiğini bildirdiğini söyledi .
Başkasına yapılacak kira ödemelerinin geçersiz olacağını belirterek , birikmiş kira bedelinin hesabına yatırılmasını istediğini kaydetti .
Mahkemede savunma yapan davalı kiracı ise , yaptığı ödemelerin , âcirin ( kiraya verenin kişinin ) hesap hareketlerinden ortaya çıkacağını söyledi .
Mahkeme , icraya yapılan itirazın kaldırılmasına , davalı E. S. ' yi , haksız ve kötü niyetle takibe itiraz ettiğinden asıl alacağın yüzde 20'si oranında icra inkâr tazminatı ödemeye mahkum etti .
Mahkeme , davalının kira borcunu ödediğini ispat edemediği gerekçesiyle icra takibinin devamına hükmetti .
Davalı kararı temyiz etti .
KARARIN GEREKÇESİ Yargıtay 8. Hukuk Dairesi kararı oy çokluğu ile onadı .
Karara şerh ( açıklama ) düşen Daire Başkan Vekili Mustafa Aysal , mülk sahibinin ihtarname tebliğinden önce gerçekleşen kira ücretini isteme hakkı olmadığını dile getirdi .
Aysal , karşı oyunun gerekçesini şöyle açıkladı : \ " Esasen kiraya verenin taraf olmadığı bir davada kiracının kira ücretini sözleşme gereğince kiraya verene ödeyip ödemediğinin belirlenmesine hukuken imkân yoktur . Zira kiracı kira ücretini ödediğiniz yasal delillerle kiraya verene karşı ispat edebilir . Malikin ihtarname tebliğinden önce gerçekleşen kira ücretleriyle ilgili olarak bir talebi varsa bunu kiraya verene karşı ileri sürmesi gerekir . Aksinin kabulü kiracının hem kiraya verene , hem de malikine mükerrer ( iki kere ) ödeme yapması gibi hukuk düzeninin koruyamayacağı bir sonuç ortaya çıkmış olur . Bu sebeplerle ihtarnamenin davalıya tebliğ edildiği tarihten sonra takip tarihine kadar gerçekleşen kira ücretleri yönünden itirazın kaldırılması gerekirken , kanunî olmayan gerekçeyle itirazın tamamen kaldırılmasına karar verilmesi yerinde olmadığından kararın onanmasına dair çoğunluğun değerli görüşüne katılmıyorum . \ "
Yargıtay 8. Hukuk Dairesi'nin emsâl kararıyla , mâlik olmayan kiraya veren kişiye yapılan ödemeler kiracının temerrüdünü ( borcunu ödememekte direnmesini ) engelleyemeyecek .
Hukukçular , kira ücretlerinin mülk sahibine yapılması gerektiğini dile getirdiler .
YARGITAY'DAN EMSAL ' KIDEM TAZMİNATI ' KARARI

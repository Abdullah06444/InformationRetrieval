ABD Dışişleri Bakanı Blinken , Doğu Akdeniz'de sorunların diplomatik yollarla çözümünü desteklediklerini vurguladı .
ABD Dışişleri Bakanı Antony Blinken , Doğu Akdeniz'deki son gelişmeleri ve Türkiye'nin bölgedeki sorunların çözümü için Avrupa Birliği ( AB ) ile son dönemdeki girişimlerini yakından takip ettiklerini belirterek , bu çabaları desteklediklerini söyledi .
ABD Dışişleri Bakanı Blinken , Temsilciler Meclisi Dış İlişkiler Komitesinde katıldığı oturumda , Doğu Akdeniz'deki son duruma ilişkin soruları yanıtladı .
Türkiye'nin son bir yıl içinde Doğu Akdeniz'deki bazı eylemlerinden \ " kaygı duyduklarını\ " ve Ankara'nın bazı durumlarda \ " Yunanistan'a karşı provokatif eylemlerde bulunduğunu\ " iddia eden Blinken , bölgedeki sorunların çözümünün ancak diplomatik yollarla olabileceğine dikkati çekti .
Son haftalarda Doğu Akdeniz konusunda olumlu gelişmeler yaşandığını kaydeden Blinken , \ " Türkiye'nin , daha yapıcı bir şekilde adım atılması noktasında AB ve diğer ülkelerle temasa geçmesiyle bölgede tansiyonun düştüğü görülüyor . Bunu destekliyoruz ve bu tür adımların bu istikamette atılabilmesine yardım etmeye devam edeceğiz\ " dedi .
Blinken , \ " ABD , Doğu Akdeniz'de istikrarın sağlanması ve tüm tarafların egemenlik ve toprak bütünlüğünün korunması konusunda dikkatlidir . Bölgede ortaya çıkan anlaşmazlıklar askeri ve provokatif yollarla değil , barışçıl bir şekilde diplomatik yollarla çözülebilir\ " değerlendirmesini yaptı .

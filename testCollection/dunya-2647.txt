Japonya'nın başkenti Tokyo'daki Haneda Havalimanı'nda karantina altına alınan 4 kişide yeni tip corona virüsün ( Covid - 19 ) yeni bir türü tespit edildi .
Kyodo ajansının haberine göre , başkent Tokyo’daki Haneda Havalimanı'nda Brezilya çıkışlı 4 yolcuda Covid - 19’un yeni türüne rastlandı .
Sağlık Bakanlığı , Brezilya’nın Amazonas eyaletinden gelen ve 2 Ocak’ta Haneda Havalimanı'na inen yolcuların girdikleri karantina sonrası testlerinin pozitif çıktığını açıkladı .
Karantinadaki 4 kişiden 40’lı yaşlardaki kişinin nefes güçlüğü çektiği , 30’lu yaşlardaki kadının boğaz ve baş ağrısı yaşadığı , genç bir erkeğin de ateşinin yükseldiği kaydedildi .
Kamu yayıncısı NHK'ya göre , yolcuların numunelerini inceleyen Salgın Hastalıkları Ulusal Enstitüsü ( NIID ) , Covid - 19'un yeni türünün tespit edildiğini açıkladı .
Açıklamada bu yeni türün \ " ciddi semptomlar gösterdiği ya da daha bulaşıcı olduğu\ " yönünde kanıt bulunamadığı kaydedildi .
NIID Başkanı Wakita Takaji da bulunan yeni türün , daha önce İngiltere ve Güney Afrika’da tespit edilen varyant ile bazı benzerlikler taşıdığını söyledi .
Ülkede Covid - 19 vaka sayısı son 24 saatte 6 bin 81 artarak 289 bin 463'e , can kaybı sayısı 45 artışla 4 bin 80'e yükseldi .
Son 24 saatte 37 bin 358 kişiye virüs testi yapılan ülkede 852 kişi yoğun bakım servislerinde tedavi görüyor .
MUTASYON AŞILARI ETKİLER Mİ ?

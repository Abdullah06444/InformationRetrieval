SON DAKİKA HABERİ : Ziraat Bankası , Halkbank , Vakıfbank , Ziraat Katılım ve Vakıf Katılım müşterileri imzalanan protokol ile bu bankaların tüm ATM’lerini işlem limitleri dâhilinde hiçbir ücret ödemeden kullanabilecek .
Son dakika haberi !
Ziraat Bankası , Halkbank , Vakıfbank , Ziraat Katılım ve Vakıf Katılım müşterileri , bu bankaların tüm ATM’lerini işlem limitleri dahilinde hiçbir ücret ödemeden kullanabilecek .
Söz konusu bankaların ortak açıklamasına göre , banka müşterilerinin başka bir banka ATM’sini kullanarak kendi hesabı ya da kredi kartına ilişkin finansal işlemler gerçekleştirmesini sağlayan \ " Ortak ATM Sistemi\ " , Bankalararası Kart Merkezi nezdinde kurulan sistemle 2009 yılından beri uygulanıyor .
Mevcut sistemde , bir başka banka ATM’sini kullanan müşteri , alınan hizmet karşılığında komisyon / masraf ücreti ödüyor .
İşlemlerin masraf ya da komisyona tabi olması , ATM sisteminden yeteri düzeyde faydalanılamamasına yol açıyor .
Diğer taraftan bankalar , müşterilerine daha yaygın bir kanaldan ulaşabilmek adına ATM ağlarını yüksek maliyetlere katlanarak genişletiyor .
Kullanılan ATM’lerin ithalat yoluyla edinilebildiği , bir ATM’nin ortalama 20 bin euro civarında maliyeti olduğu göz önüne alındığında bu bedellerin Türkiye'nin dış ticaret açığına olumsuz etkileri bulunuyor .
Ortak ATM sisteminden arzu edilen sonuçların elde edilebilmesi amacıyla yürütülen çalışmalar neticesinde , ilk etapta Ziraat Bankası , Halkbank , Vakıfbank , Ziraat Katılım ve Vakıf Katılım bankaları bir araya gelerek \ " Ücretsiz Ortak ATM Kullanımı\ " sistemini 4 Nisan 2018'de imzalanan protokol ile hayata geçirmişti .
15 BİN ATM'DE GEÇERLİBuna göre , söz konusu bankalara ait yaklaşık 15 bin adet ortak ATM’den yapılabilen para yatırma , para çekme , bakiye sorgulama , kredi kartı borç sorgulama , kredi kartı limit sorgulama ve kredi kartı borç ödeme işlemleri bu bankaların müşterileri tarafından işlem limitleri dahilinde ücretsiz yapılabilecek .
Protokole imza atan bankalarca , aynı noktada yan yana bulunan ATM’ler ile ilgili verimlilik esasına göre optimizasyon çalışmaları da başlatıldı .
Böylelikle mevcut ATM’lerin çok daha verimli konumlandırılması , müşterilerin finansal hizmetlere erişim düzeyinin arttırılması , ayrıca orta ve uzun vadede ATM cihazı ithalatının azalarak Türkiye'nin dış ticaret dengesine olumlu katkı sağlanması hedefleniyor .
Protokolde yer alan bankaların toplam kredi kartı sayıları yaklaşık 13 milyon adet , banka kartı sayıları 55 milyon adede ulaşıyor .
Söz konusu bankaların Eylül 2017’de vardığı mutabakat çerçevesinde , toplamda 360 bin adede ulaşan POS terminallerinin ortak kullanıma açılması ile de önemli bir maliyet kalemi minimize edildi .
Bu ve kurulacak benzeri operasyonel birliktelikler ile katılımcı bankaların operasyonel maliyetlerinin düşürülmesine , dolayısıyla faizin unsurlarından biri olan operasyonel maliyetlerin bu şekilde azaltılması ile faizlerin aşağı doğru seyrine pozitif katkı sağlanacak .
KREDİ KARTINDA CVC NUMARASINA DİKKAT

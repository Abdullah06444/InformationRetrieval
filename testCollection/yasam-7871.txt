İngiliz basınında ' Megxit ' diye anılan , Meghan Markle ve Prens Harry'nin kraliyetten ayrılıp ABD'ye yerleşmesi sonrası çalışanları da işsiz kalmıştı .
Çift , şimdi eski çalışanlarını yeniden işe aldı .
Meghan Markle ve Prens Harry , Megxit sürecinde işlerini kaybeden çalışanlarıyla yeniden bir araya geldi .
Sussex çifti , kar amacı gütmeyen yardım kuruluşları Archewell için çalışmak üzere eski saray personeli Clara Loughran ve Beth Herlihy'yi yeniden işe aldı .
Her ikisi de 30’lu yaşlarda olan çalışanlar , Meghan Markle ve Prens Harry kraliyeti bırakıp ABD’ye taşındıklarında işlerini kaybetmişti .
Daily Mail'in haberine göre Sussex ailesi ayrıca , Amerika Birleşik Devletleri'nde bir iletişim başkanı , bir basın sekreteri ve bir personel şefinin de aralarında bulunduğu bir grup çalışanı da işe aldı .
Clara Loughran , 2015'ten beri Prens Harry için çalışıyordu ve Dük'ün tavsiyesi üzerine Kraliçe tarafından Kraliyet Viktorya Düzeni üyesi seçildi .
Beth Herlihy ise Eylül 2018’de Sussex çifti için çalışmaya başlamış , ikili Amerika’ya taşınınca mart ayında işini kaybetmişti .
Loughran ve Herlihy , geçtiğimiz günlerde Herlihy Loughran adında bir şirket kurdu .
Şirket , \ " nüfuzlu insanların\ " değerli amaçlarla bağlantı kurmasını sağlamayı hedefliyor .

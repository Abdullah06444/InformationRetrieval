İtalya Birinci Futbol Ligi ( Serie A ) ekiplerinden Atalanta'da forma giyen 21 yaşındaki Willy Ta Bi , kanser nedeniyle hayatını kaybetti .
Kulüpten yapılan açıklamada , bir süredir karaciğer kanseri tedavisi gören Fildişi Sahilli orta saha oyuncusunun yaşamını yitirdiği belirtildi .
Kariyerine 2015 yılında ülkesinin Adjame takımında başlayan Ta Bi , Moossou ve ASEC Mimosas kulüplerinde oynadıktan sonra Ocak 2019'da Atalanta'ya transfer olmuştu .

SON DAKİKA : 2022 FIFA Dünya Kupası Avrupa Elemeleri kuraları çekildi .
G Grubu'nda mücadele edecek A Milli Takım'ın rakipleri Hollanda , Norveç , Karadağ , Letonya ve Cebelitarık oldu .
Son dakika haberi !
2022 FIFA Dünya Kupası Avrupa Elemeleri kura çekimi , İsviçre'nin Zürih kentinde gerçekleştirildi .
Yeni tip corona virüs tedbirlerinden dolayı çevrim içi düzenlenen etkinlikte , eski futbolcular Daniele De Rossi ve Rafael van der Vaart görev aldı .
Kura çekimi sonunda Türkiye , G Grubu'nda Hollanda , Norveç , Karadağ , Letonya ve Cebelitarık ile eşleşti .
2022 FIFA Dünya Kupası Avrupa Elemeleri'ndeki gruplar şöyle : A Grubu : Portekiz , Sırbistan , İrlanda , Lüksemburg , AzerbaycanB Grubu : İspanya , İsveç , Yunanistan , Gürcistan , KosovaC Grubu : İtalya , İsviçre , Kuzey İrlanda , Bulgaristan , LitvanyaD Grubu : Fransa , Ukrayna , Finlandiya , Bosna Hersek , KazakistanE Grubu : Belçika , Galler , Çekya , Belarus , EstonyaF Grubu : Danimarka , Avusturya , İskoçya , İsrail , Faroe Adaları , MoldovaG Grubu : Hollanda , Türkiye , Norveç , Karadağ , Letonya , CebelitarıkH Grubu : Hırvatistan , Slovakya , Rusya , Slovenya , Kıbrıs Rum Kesimi , MaltaI Grubu : İngiltere , Polonya , Macaristan , Arnavutluk , Andorra , San MarinoJ Grubu : Almanya , Romanya , İzlanda , Kuzey Makedonya , Ermenistan , LihtenştaynŞENOL GÜNEŞ KURAYI DEĞERLENDİRDİA Milli Futbol Takımı Teknik Direktörü Şenol Güneş , 2022 FIFA Dünya Kupası Elemeleri'nde Hollanda ve Norveç ile çekişeceklerini söyledi .
Katar'da düzenlenecek 2022 FIFA Dünya Kupası'nın Avrupa Elemeleri'nde G Grubu'nda Hollanda , Norveç , Karadağ , Letonya ve Cebelitarık ile eşleşen ay - yıldızlı ekibin teknik direktörü , kurayı değerlendirdi .
TRT Spor'a telefonla bağlanan Güneş , \ " Kura bir şans işi . Hayırlı olsun . Uzun zamandır katılamadığımız Dünya Kupası'na katılmak için olağanüstü çalışmak gerekiyor . Bu takımların hepsi güçlü . \ " diye konuştu .
Üçüncü torbadan güçlü Norveç'in geldiğini aktaran tecrübeli teknik adam , \ " Cebelitarık ile daha önce hiç karşılaşmadık . Letonya'ya 2004 Avrupa Şampiyonası öncesi kaybetmiştik . Çekişeceğimiz takımlar kağıt üzerinde Hollanda ile Norveç görünüyor . Önemli olan bütün maçları kazanmak için sahaya çıkmak . Biz de öyle yapacağız . Hedefimiz Dünya Kupası'na katılmak . Hollanda ile daha önce oynayıp kazanmıştık ama güçlü bir takım . Norveç'in güçlü oyuncuları var\ " ifadelerini kullandı .
Şenol Güneş , rakipleri çalışacaklarını vurgulayarak , \ " Hem rakipler hakkında bilgi toplayacağız hem de analizlerini yapacağız . Kendi takımımızda kadromuz aşağı yukarı belli . ' Bizim çocuklarımız ' dediğimiz iyi oyuncularımızla bu gruptan çıkmaya çalışacağız\ " şeklinde görüş belirtti .
Hollanda'nın zor takımlardan biri olduğunu anlatan Güneş , \ " Bana göre Fransa , Hırvatistan , Danimarka , Almanya , Portekiz bize daha uygun . Hollanda , son dönemde hem Almanya hem de Fransa ile yaptığı maçlarda çok iyi futbol oynadı . Yeniden bir çıkış yapmak istiyorlar . Hangi takım olursa olsun her maça kazanmak için çıkan , sevimli , tutkulu , çalışkan , sonuna kadar savaşan bir takım olup , oyuncu kalitemizle ülkemizi iyi tanıtmak istiyoruz . Bir yola girdik . Bu yolun sonu da aydınlık olsun istiyoruz . Dünya Kupası'na gitmek için önümüze kim çıkarsa onu yenmek için çalışacağız\ " değerlendirmesinde bulundu .
CENK TOSUN : BİRİNCİ OLARAK ÇIKMAK İSTİYORUZİngiltere'nin Everton takımında forma giyen milli futbolcu Cenk Tosun , 2022 FIFA Dünya Kupası'na katılacaklarına inandıklarını söyledi .
Cenk , Türkiye'nin Katar'da düzenlenecek 2022 FIFA Dünya Kupası'nın Avrupa Elemeleri'nde G Grubu'nda Hollanda , Norveç , Karadağ , Letonya ve Cebelitarık ile eşleşmesini değerlendirdi .
TRT Spor'a telefonla bağlanan golcü futbolcu , Hollanda ve Norveç'in güçlü ekipler olduğunu belirterek , \ " Birinci torbadan kimi çeksek zor rakip olacaktı . Hollanda da çok güçlü bir rakip . Bize benzer yeni bir yapılanmaya girdiler . Takımı gençleştirdiler , iyi top oynuyorlar . Almanya ve Fransa'nın olduğu grupta iyi işler yapmışlardı . Zamanında yendik . İnşallah yine yeneriz . Üçüncü torbadan beklemediğimiz biraz zor bir rakip çıktı . Bizim kalitemizde bir takım olmadıklarını düşünüyorum . \ " diye konuştu .
Yeni tip corona virüs ( Covid - 19 ) salgını nedeniyle gelecek yıla ertelenen 2020 Avrupa Şampiyonası'nın elemelerinde iyi futbol oynadıklarını aktaran Cenk , \ " 2020 Avrupa Şampiyonası Elemeleri'nde oynadığımız maçlardaki gibi odaklanır ve üzerine koyarsak , bu grubu lider tamamlayacağımızı veya ikinci olarak play - off'tan Dünya Kupası'na gideceğimizi düşünüyorum\ " ifadelerini kullandı .
Milli futbolcu , Hollanda ve Norveç dışındaki takımları küçümsemediğini vurgulayarak , \ " Karadağ , Letonya ve Cebelitarık'ı küçümsemek istemiyorum ama zirve yarışı Hollanda , Türkiye ve Norveç arasında geçecek . Hollanda çok iyi bir takım . Norveç'te Sörloth , Haaland ve Odegaard var . Bizde de çok yetenekli oyuncular var . İyi ve güzel bir hava yakaladık . Bunu da Avrupa Şampiyonası Elemeleri'nde gösterdik . Avrupa Şampiyonası'nda daha iyi olduğumuzu herkes görecek . İnşallah birinci olarak çıkmak istiyoruz . \ " şeklinde görüş belirtti .
Uzun süreli sakatlıktan çıkan 29 yaşındaki hücum oyuncusu , Everton'daki durumuyla ilgili şunları kaydetti : \ " Yaklaşık 2 aydır takımla çalışıyorum . Kadroya giriyorum . Hoca , yavaş yavaş oyuna alıyor . Az da olsa bana güvenip oyuna alıyor . İdmanları iyi yapıyorum , hoca ile aram çok iyi . Yaklaşık 8 ay oynamadığım için zorlandım ama yüzde 100'lük konuma geldim . Gün geçtikçe daha iyi hissediyorum , dizim tutuyor , hiçbir sorun yok . Aralıkta 8 maç oynayacağız . Orada bana da şans gelecektir . Hazır olup , oynadığım maçlarda takıma katkı vermek ve goller atmak için elimden geleni yapacağım . \ "
AVRUPA ELEMELERİ FORMATIAvrupa elemelerinde takımlar , 6'şarlı 5 ve 5'erli 5 gruba ayrılacak .
Takımlar , gruplarında iç ve dış sahada olmak üzere birbirleriyle iki kez karşılaşacak .
Bu karşılaşmalar , gelecek yıl mart ile kasım ayları arasında oynanacak .
Gruplarını lider tamamlayan 10 takım , doğrudan 2022 FIFA Dünya Kupası'na katılacak .
Grup ikincisi 10 takım ile UEFA Uluslar Ligi'nden gelecek iki ekip ise play - off maçlarına çıkarak Dünya Kupası vizesi arayacak .
Tek maç eleme usulüyle oynanacak 12 takımlı play - off maçlarının ardından Dünya Kupası'na katılacak diğer 3 ülke de belli olacak .

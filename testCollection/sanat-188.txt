Oyuncu Rasim Öztekin , geçirdiği operasyon sonrasında hastane odasından paylaşımda bulundu .
Son olarak Seksenler adlı dizide izlediğimiz usta oyuncu Rasim Öztekin , sosyal medya hesabından yaptığı paylaşımla geride bıraktığımız gün geçirdiği operasyonu hakkında bilgi verdi .
Kalp pilinin değiştirildiğini söyleyen Öztekin , operasyon sonrasında çektiği selfieyi hesabına yükledi ve şu notu düştü : " Geçmiş olsun mesajları için çok çok teşekkürler . Benim ki var olan pili değiştirmekti yani mazot aldım yola devam . Allah çaresiz hastalık vermesin . Çaresiz hastalığı olanlara Allah'tan şifa diliyorum "
RASİM ÖZTEKİN KİMDİR ?
Kendisi gibi oyuncu Pelin Öztekin'in babası olan Rasim Öztekin , 1959 yılında İstanbul’da doğdu .
İstanbul Galatasaray Lisesi'nden mezun olduktan sonra İstanbul Üniversitesi İletişim Fakültesi Basın Yayın Yüksek Okulu’nu bitirdi .
İLK DENEYİMİ 1977'DESahne yaşamında ilk deneyimlerini 1977 yılında Kadıköy Halk Eğitim , İstanbul Akademik Sanatçılar Topluluğu ve Nöbetçi Tiyatro’ da amatör çalışmalarla edindi .
1980 yılının Kasım ayında Ferhan Şensoy'un Ortaoyuncular topluluğunda profesyonel tiyatro sanatçılığına başladı .
1980-1992 yılları arasında Şahları da Vururlar , Kahraman Bakkal Süpermarkete Karşı , İçinden Tramvay Geçen Şarkı , İstanbul’u Satıyorum , başta olmak üzere Orta oyuncular Tiyatrosu’nun tüm oyunlarında rol aldı .
1992 - 1995 yılları arasında televizyonlarda sırasıyla Müzikomedi ( Nükhet Duru ve Demet Akbağ’la birlikte ) , Mega Show ( Hülya Avşar - İbrahim Tatlıses - Demet Akbağ'la birlikte ) şov programları yaptı .
SAYISIZ MÜZİKAL VE FİLMDE OYNADI1994 yılında Gani Müjde ve Yılmaz Erdoğan’ın yazdığı 2071’ de Türkiye adlı müzikali sahneye koyup oynadı .
1995’te Ortaoyuncular Tiyatrosu ile Aptallara Güzel Gelen Televizyon Dizileri , Çok Tuhaf Soruşturma ve Fişne Bahçesi gibi birçok prodüksiyonda yer aldı .
Bir Günlük Aşk Hikayesi , 72. Koğuş , Arabesk , Tersine Dünya , Passion Du Turca , Pardon ve Şans Kapıyı Çalınca isimli filmlerde oynadı .
Köşedönücü , Biraz Düş , Biraz Gülüş , Eğrisiyle Doğrusuyla , Bir Yaz Gecesi Eğlencesi , Boş gezen ve Kalfası , Başka İstanbul Yok ve Yeni Hayat isimli televizyon yapımlarında rol aldı .
KÖŞE YAZARLIĞI YAPTITiyatronun yanı sıra , sinema ve dizi filmlerde de rol alan Rasim Öztekin , TRT'ye program metin yazarlığı ve bir dönem ( 1998-2002 yılları arasında ) Akşam gazetesinde ve 2004 yılında Star gazetesinde köşe yazarlığı yaptı .
2005 te yine Gani Müjde’ nin yazdığı Mehmet Ergen’ in sahnelediği " Yıldızların Altında " müzikalinde , Beyazıt Öztürk ve Candan Erçetin‘ le başrolü paylaştı .
2009 un ocak ayında \ " Boş gezen ve Kalfası\ " adlı oyununu oynarken kalbi hastalandı .
Kalbine pil takıldı .
2005 yılının Eylül ayında gazeteci Esra Kazancıbaşı ile Atina’da evlendi .
Rasim Öztekin’in ilk evliliğinden 1987 doğumlu Pelin Öztekin dünyaya geldi .
2014 yılında Müfit Can Saçıntı’nın yönetmenliğini yaptığı , senaryosunu Birol Güven'in kaleme aldığı " mandira - filozofu " adlı filmde başrollerinde Müfit Can Saçıntı , Rasim Öztekin , Begüm Öner , Kemal Kuruçay , Eser Eyüboğlu , ve Ayda Aksel paylaştı .

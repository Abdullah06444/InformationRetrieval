İşbir Holding'in bağlı ortaklığı İşbir Sentetik Dokuma Sanayi şirket paylarının halka arzı kapsamında izahname onayı için Sermaye Piyasası Kurulu’na başvurdu .
İşbir Sentetik’in çıkarılmış sermayesinin yüzde 32,25’ine karşılık gelen 50 milyon 376 bin TL nominal değerli payların halka arz edilmesi planlanıyor .
2020 yılında İstanbul Sanayi Odası’nın yayınladığı “2019 yılı Türkiye’nin En Büyük İkinci 500 Kuruluşu” listesinde 19. sırada yer alan İşbir Sentetik , şirket paylarını halka arz etmek için geçtiğimiz hafta Sermaye Piyasası Kurulu’na ( SPK ) başvuruda bulundu .
Kurum , halka arz sonrasında payların Borsa İstanbul Yıldız Pazar’da işlem görmesi için de başvuru yaptı .
1968 yılında kurulan , İşbir Holding’in ilk ve en büyük şirketi olarak faaliyetlerini sürdüren İşbir Sentetik'in , çıkarılmış sermayesinin yüzde 32,25’ine karşılık gelen 50.376.911,05 TL nominal değerli payların halka arz edilmesi planlanıyor .
Halka arz edilecek payların ise yüzde 60’ı İşbir Sentetik’in sermaye artırımı ile ihraç edeceği paylardan , kalan yaklaşık yüzde 40’ı ise İşbir Holding ve diğer bazı azınlık hissedarların satacağı ortaklık paylarından oluşuyor .
İşbir Sentetik’in halka arz süreci için ise Garanti Yatırım Menkul Kıymetler A. Ş. ’nin yetkilendirildiği açıklandı .
ÜRETİMİN YÜZDE 60'İ İHRACATİşbir Sentetik , hali hazırda dört kıtada , 40 ülkeye ihracat yapıyor .
Balıkesir’de gerçekleşen üretiminin yüzde 65’ini ihraç eden kurumun ; ABD , Almanya , İngiltere , İsrail’de satış ofisleri ve Hindistan’da ise bir diğer üretim tesisi bulunuyor .
Halka arz sürecini değerlendiren İşbir Holding CEO’su Metin Gültepe , “Kuruluş amacında milli bilinç ve sosyal sorumluluk gibi önemli değerler bulunan İşbir Sentetik olarak , istikrarlı ve sürdürebilir büyümeye inanıyoruz .
Halka arz sürecimizin ilk adımını atmaktan mutluluk duyuyoruz .
Bundan sonraki dönemde yola bizimle devam etmeyi tercih eden yatırımcılarımızla birlikte ilerlemek en büyük arzumuz” dedi .
Bağlı bulundukları İşbir Holding’in ; yaklaşık 350 bin metrekare arazi üzerinde , 2 bin 500’den fazla kişiye direkt ve endirekt istihdam sağlayan yapısına ve 50 milyon doları aşan ihracat gücüne dikkat çeken Gültepe , “Hali hazırda borsada işlem gören İşbir Holding’in birçok bireysel ve kurumsal yatırımcısı bulunuyor .
Bu süreçten edinilen tecrübe ve aldığımız güç ile İşbir Sentetik olarak yolumuza istikrarlı bir şekilde devam etmeyi hedefliyoruz .
Önümüzdeki dönemde yatırımlarımıza ara vermeden çalışmaya devam edeceğiz .
Üretim tarafında ; 2020’nin ilk aylarında başlattığımız yatırım planlarımızı pandemiye rağmen ertelemedik .
Çalışmalarımız devam ediyor .
2021 yılında ise planlı olarak büyümemizi devam ettirmek istiyoruz” dedi .

MGK'da anayasa kitapçığının fırlatılması sonrasında 10 yıl önce bugün Türkiye eşi görülmemiş bir ekonomik krize sürüklendi .
Türkiye ekonomisi 21 Şubat 2001'de , bundan tam 10 yıl önce hiç yaşamadığı kadar büyük bir krize girdi .
Krizin kıvılcımı iki gün önce çakılmıştı .
19 Şubat 2001'deki MGK'da , Cumhurbaşkanı Ahmet Necdet Sezer'in Başbakan Bülent Ecevit'e anayasa kitapçığını fırlattığı haberiyle piyasalar alt üst oldu .
Borsa yüzde 15 gibi tarihî bir düşüş yaşadı , 21 Şubat'ta gecelik faiz yüzde 7 bin 500'e fırladı .
Merkez Bankası'ndan yaklaşık 7.6 milyar dolarlık döviz çıkışı oldu .
Ziraat ve Halk Bankası , tarihlerinde ilk defa 3 milyar dolar açık verdi .
Piyasaların kontrol edilemeyince o dönemin DSP - MHP - ANAP'tan oluşan koalisyan hükümeti sabit kur rejiminin yerine dalgalı kura geçme kararı aldı .
Bu kararın ardından dolar 690 bin liradan 900 bine yükseldi .
Nisan ayında dolar 1 milyon 161 bine kadar tırmandı .
Türk Lirası değer kaybettikçe sermaye kaçışı hızlandı .
EKONOMİ DERVİŞ'E EMANETHükümet böyle bir ortamda ekonominin dümenini o dönem Dünya Bankası Başkan Yardımcısı olan Kemal Derviş'e teslim etme kararı aldı .
Derviş , 14 Mart'ta ' Güçlü Ekonomiye Geçiş Programı'nı açıkladı .
Uluslararası Para Fonu ( IMF ) ile yeniden masaya oturuldu .
IMF'YLE 18. KEZ19 sonunda DSP - ANAP - MHP hükümeti IMF'den 4 milyar dolar alarak 17. stand by anlaşmasını yapmıştı .
Cari açığın hızla artmasıyla 18 Ocak 2002'deki yeni niyet mektubuyla 19.8 milyar dolar ek borçlanarak 18. stand by gerçekleştirildi .
IMF programıyla kriz sürecinden kurtulmak amaçlanıyordu .
17.3 MİLYAR DOLARLIK BATIKKrizin kaynağı olarak finans sektörü görülüyordu .
Sektöre direnç kazandırmak amacıyla güçlü bankaların oluşturulması işlemi , zayıflarının tasfiyesiyle gerçekleştirildi .
Tasarruf Mevduatı Sigorta Fonu'na ( TMSF ) aktarılan bankaların devlete getirdiği yük 17,3 milyar doları buldu .
Toplam 39.3 milyar dolarlık maliyet , 2002 gayri safi milli hâsılanın yüzde 26,6'sına karşılık geliyordu .
Ayrıca ülkenin toplam borç stokunun yüzde 20'sine yakınını oluşturdu .
MİLYONLARCA İŞSİZKriz sürecinde birçok işyeri kapandı , milyonlarca kişi işsiz kaldı .
20 yılında 1 milyon 452 bin olan işsiz sayısı , 2001'de 450 bin artışla 1 milyon 902 bine çıktı .
2002'de ise işsizler ordusuna 510 bin kişi daha katılarak mevcut işsiz sayısını 2 milyon 412 bine yükseltti .
YÜZDE 70'E YAKLAŞAN ENFLASYONKriz temel ekonomik göstergeleri de olumsuz etkiledi .
2001'de Türkiye yüzde 5.7'yle tarihi bir küçülme yaşadı .
Üretici Fiyat Endeksi ( ÜFE ) yüzde 88.6 , Tüketici Fiyat Endeksi ( TÜFE ) yüzde 68.5′e yükseldi .
ERKEN SEÇİM , YENİ HÜKÜMETEkonomik kriz koalisyon hükümetinin de sonunu getirdi .
Ekonomik kriz ve koalisyon içindeki anlaşmazlıklar , MHP Lideri Devlet Bahçeli'nin erken seçimde ısrarı üzerine Türkiye'yi yeni bir döneme sürükledi .
3 Kasım 2002'de yapılan seçimlerde koalisyon ortakları DSP - MHP - ANAP seçim barajını aşamadı , AK Parti büyük bir oy oranıyla tek parti iktidarını kurdu .

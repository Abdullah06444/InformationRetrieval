Hastanede bir süredir tedavi altında olan müzisyen Engin Nurşani hayatını kaybetti .
Bir süredir gırtlak kanserine bağlı olarak tedavi gören müzisyen Engin Nurşani , hayata veda etti .
Nurşani'nin hayatını kaybettiği hastaneden yapılan açıklamada , " Yaklaşık 1 buçuk yıl önce yakalandığı nazofarenks ( gırtlak ) kanseriyle mücadele eden Engin Nurşani’nin tedavisine yatan hasta servisimizde devam ediliyordu . Maalesef ki bugün saat 07.00’de hayatını kaybetti . Kendisine Allah’tan rahmet , ailesi ve sevdiklerine sabır diliyoruz . " denildi .
ENGİN NURŞANİ KİMDİR ?
Engin Nurşani , 9 Ocak 1984 tarihinde dünyaya geldi .
2003'de Adına Bir Çizik Çektim albümü ile müzik kariyerine başlayıp , 2019'da gırtlak kanseri hastalığına yakalanıp müzik kariyerine geçici ara verinceye kadar toplam sekiz albüm çıkardı .
Küçük yaşlarından beri babasından müzik eğitimi almış , yanında konserlerine katılmıştır .
Müziği çok seven Nurşani , babası gibi halk ozanı olmak istemiş ancak babası oğlunun daha iyi bir meslek seçmesini istemiş , bu kararına karşı çıkmıştır .
2003'ün başlarında Engin , babasından habersiz , ilk albümü olacak olan Adına Bir Çizik Çektim albümünü çıkartacağı İstanbul'a geldi ve profesyonel müzik kariyerine başladı .
Temmuz 2019'da ise , babası Ozan Ali Nurşani'nin sosyal medyadan oğlunun hastalandığı olduğunu duyarması ve yardım istemesi ile kamuoyu Engin Nurşani'nin gırtlak kanseri olduğunu öğrenmişti .

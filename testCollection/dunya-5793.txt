SON DAKİKA HABERİ : Fransa'da Covid - 19 vaka sayılarındaki artış nedeniyle başkent Paris'in de içinde bulunduğu 16 bölgede 20 Mart'tan itibaren tüm gün sokağa çıkma kısıtlaması uygulanacak .
Son dakika haberi !
Fransa Başbakanı Jean Castex , yeni tip corona virüs ( Covid - 19 ) vaka sayılarındaki artış nedeniyle başkent Paris'in de içinde bulunduğu 16 bölgede 20 Mart'tan itibaren 4 haftalığına tüm gün sokağa çıkma kısıtlaması uygulanacağını açıkladı .
Castex , Covid - 19 salgınına ilişkin düzenlediği basın toplantısında , salgının ülkede hızla yayılmaya devam ettiğini söyledi . \ " Bu üçüncü dalga birçok Avrupa kentinde görülüyor . Bunun sebebi İngiliz varyantıdır . Bu Covid - 19 vakalarının 4'te 3'ünü oluşturuyor . ( İngiliz varyantı ) Daha hızlı yayılıyor ve potansiyel olarak daha ciddi\ " ifadesini kullandı .
Castex , salgının durumunun endişe verici olduğunu , bu nedenle ek tedbirlerin alınması gerektiğini , bazı bölgelerde hafta sonları uygulanan sokağa çıkma yasağı kısıtlamasının salgının üzerinde olumlu etkisinin olduğunu ancak bunun yetersiz kaldığını kaydetti .
Paris'in de içinde bulunduğu Ile - de
- France ve diğer 15 bölgede 20 Mart'tan itibaren 4 haftalığına tüm gün sokağa çıkma kısıtlaması getirildiğini duyuran Castex , bu bölgelerde okulların açık kalacağını söyledi .
Castex , sadece temel ihtiyaç ürünlerinin satıldığı mağazaların hizmet vereceğini , diğerlerinin kapatılacağını belirtti .
İnsanların evin 10 kilometre çevresinde süre kısıtlaması olmadan dolaşabileceğini ifade eden Castex , ülkede bölgeler arası seyahatlerin zorunlu haller dışında yasaklandığını aktardı .
Castex , ülkede sokağa çıkma yasağının saat 18.00 yerine 19.00'da başlayacağını belirtti .
İnsanların ayrıca mümkün olduğunca en az 4 gün evden çalışması gerektiğini ifade eden Castex , 5,7 milyon kişiye Covid - 19 aşısı vurulduğu bilgisini paylaştı .
ASTRAZENECA AŞISI YENİDEN BAŞLIYORCastex , tedbir amaçlı geçici süreliğine durdurulan AstraZeneca aşısının yarın öğleden sonra tekrar uygulanmaya başlanacağını açıklayarak , \ " Bu aşıya güvenebileceğimizi göstermek için yarın bu aşıdan yaptıracağım\ " dedi .
Toplamda mayıs ortasına kadar 20 milyon ve haziran ortasına kadar 30 milyon kişiyi aşılamayı hedeflediklerini ifade eden Castex , mayıs ayının ortasından itibaren 50 yaş üstündeki kişilere aşı uygulanabileceğini belirtti .
Sağlık Bakanı Olivier Veran da yaşlı insanlarda Covid - 19 nedeniyle hayatını kaybedenlerin ve virüse yakalananların sayısının önemli ölçüde düştüğünü , bunun aşılama çalışmalarının olumlu etkisinden kaynaklandığını kaydetti .
Fransa'da ülke genelinde 18.00-06.00 saatlerinde sokağa çıkma yasağı uygulanıyor .
Fransa , İtalya ve İspanya'nın da olduğu bazı Avrupa ülkelerinin , kanda pıhtılaşma gibi yan etkilere neden olduğu şüphesiyle AstraZeneca aşısının kullanımını geçici olarak durdurmuş , ardından Avrupa İlaç Ajansı ( EMA ) , AstraZeneca'nın Covid - 19 aşısının güvenli ve faydalarının risklerden fazla olduğunu bildirmişti .

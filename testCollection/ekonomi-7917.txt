Merkez Bankası faiz toplantısı sonrası kararını açıkladı .
Banka faiz oranlarını 2 puan artırarak yüzde 17'ye yükseltti .
Merkez Bankası faiz kararını açıkladı .
Merkez Bankası , bir hafta vadeli repo ihale faiz oranını ( politika faizi ) 200 baz puanlık artışla yüzde 15'ten yüzde 17'ye yükseltti .
Duyuruda , küresel ekonomiye dair verilerin üçüncü çeyrekte başlayan kısmi toparlanmanın devam ettiğine işaret ettiği belirtildi .
Ancak aşıya dair olumlu gelişmelere karşın son dönemde artış gösteren yeni tip corona virüs ( Covid - 19 ) vakaları nedeniyle küresel ekonomiye ilişkin belirsizliklerin devam ettiği bildirilen duyuruda , şu değerlendirmelere yer verildi : \ " Milli gelir verileri ve son çeyreğe ilişkin göstergeler , iktisadi faaliyette güçlü bir seyre işaret etmektedir . Ancak artan vaka sayıları nedeniyle getirilen kısıtlamalar , başta hizmetler sektörü olmak üzere iktisadi faaliyetin kısa vadeli görünümüne dair belirsizlik oluşturmaktadır . Diğer yandan , salgın döneminde sağlanan yüksek kredi büyümesinin birikimli etkileriyle güç kazanan iç talep cari işlemler açığını artırmaktadır . İç talep koşulları , döviz kuru başta olmak üzere birikimli maliyet etkileri , uluslararası gıda ve diğer emtia fiyatlarındaki yükseliş ve enflasyon beklentilerindeki bozulma , fiyatlama davranışları ve enflasyon görünümünü olumsuz etkilemeye devam etmektedir . Bu doğrultuda Kurul , enflasyon görünümüne dair risklerin bertaraf edilmesi , enflasyon beklentilerinin kontrol altına alınması ve dezenflasyon sürecinin en kısa sürede yeniden tesisi için 2021 yıl sonu tahmin hedefini göz önünde bulundurarak güçlü bir parasal sıkılaştırma yapılmasına karar vermiştir . \ "
TCMB KARAR ALMA SÜRECİÖnümüzdeki dönemde parasal duruşun sıkılığının ; enflasyonu etkileyen tüm unsurlar dikkate alınarak enflasyonda kalıcı düşüşe ve fiyat istikrarına işaret eden güçlü göstergeler oluşana kadar kararlılıkla sürdürüleceği belirtilen duyuruda , \ " Düşük enflasyon ortamının kalıcı olarak tesisinin , ülke risk primlerinin düşmesi , ters para ikamesinin başlaması , döviz rezervlerinin artış eğilimine girmesi ve finansman maliyetlerinin kalıcı olarak gerilemesi yoluyla makroekonomik ve finansal istikrarı olumlu etkileyeceği değerlendirilmiştir . TCMB karar alma süreçlerinde orta vadeli bir perspektifle enflasyonu etkileyen tüm unsurları ve bu unsurların etkileşimini temel alan bir analiz çerçevesi benimsemektedir\ " denildi .
Duyuruda , açıklanacak her türlü yeni verinin ve haberin Kurul’un geleceğe yönelik politika duruşunu değiştirmesine neden olabileceği önemle vurgulanırken , Para Politikası Kurulu toplantı özetinin 5 iş günü içinde yayımlanacağı bildirildi .
MUTASYON SALGINI NASIL ETKİLEYECEK ?

Pandemi süresinde corona virüs hakkındaki fikirleriyle gündeme gelen Bill Gates , dikkat çeken açıklamalarda bulundu .
Gates , \ " Pandemi sona ermeden önce büyük ihtimalle milyonlarca insan hayatını kaybedecek ve bu ölümlerin çoğu hastalığın kendisinden değil , corona virüsün sağlık sistemleri ve ekonomiler üzerindeki baskısından kaynaklı olacak\ " dedi .
ABD'li ünlü iş insanı Bill Gates'e göre , pandemi sona ermeden önce büyük ihtimalle milyonlarca insan hayatını kaybedecek ve bu ölümlerin çoğu hastalığın kendisinden değil , corona virüsün sağlık sistemleri ve ekonomiler üzerindeki baskısından kaynaklı olacak .
The Economist'e konuşan Microsoft kurucusu , corona virüsün yayılmasını önlemek için uygulanan tecrit önlemlerinin Covid - 19 dışındaki hastalıkların tedavisini de engellediğini ifade etti .
Gates’e göre bu durum , en çok da sıtma ve HIV’le mücadele eden az gelişmiş ülkeleri etkileyecek .
Microsoft'un kurucusu Gates ve eşinin kurduğu Bill ve Melinda Gates Vakfı , aşılar aracılığıyla sıtma ve çocuk felci gibi hastalıkları hafifletmeye çalışan küresel ittifakın merkezinde yer alıyor .
Gates vakfı , kısa süre önce de Hindistan Serum Enstitüsü ile işbirliği yaptığını ve corona virüs aşısını yoksul ülkelere yaklaşık üç dolara sağlayacağını açıklamıştı .
Vakıftaki faaliyetlerine zaman ayırmak için Microsoft’taki görevini bırakan Bill Gates , ABD’nin salgınla mücadelesini ise şöyle değerlendirdi : \ " Kesinlikle hazırlıklı değildik . Test yapmaya derhal başlamanın önemini anlayabileceğimiz simülasyonlar geliştiremedik . Açıkçası , virüse verdiğimiz yanıt beklediğimden kötü oldu . Ekonomi ve sağlık üzerindeki zarar da tahmin ettiğimden çok daha büyük . Siyasi yöntemlerin değişmesi , insanların maske takmasını sağlar mı , emin değilim . \ "
Covid - 19 ile mücadelenin siyasi boyutuna da değinen Gates'e göre Joe Biden'ın seçilmesi , işleri yoluna koymayacak .
VİDEO : CORONA VİRÜS BÖYLE YAYILIYOR - ARŞİV

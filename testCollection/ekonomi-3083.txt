Ulaştırma ve Altyapı Bakanlığı , yeni tip corona virüs ( Covid - 19 ) salgını ile mücadele çerçevesinde bazı şehirlere giriş çıkışın yasaklanmasının ardından otobüs biletlerinin fahiş fiyattan satılmasının önüne geçmek için çalışma başlattı .
Corona virüs önlemleri kapsamında yolcu taşıma kapasiteleri yarı yarıya düşen seyahat firmalarının yapacağı fahiş fiyat artışlarının önüne geçmek isteyen Ulaştırma ve Altyapı Bakanlığı , bu kapsamda geçici düzenlemeyle başlattığı tavan fiyat uygulamasını , genelgeyle daha kapsamlı hale getiriyor .
Bu doğrultuda hazırlanan ve Cumhurbaşkanı Tayyip Erdoğan’ın onayına sunulduğu öğrenilen düzenlemeyle birlikte şehirler arası otobüs yolculuğu için baz fiyat uygulaması getiriliyor .
Hem firmaların ekonomik açıdan zorluk yaşamaması , hem de vatandaşın fahiş fiyatlarla yaşayabileceği mağduriyetin önüne geçmek amacıyla hazırlanan düzenlemeyle en uzak iki şehir arası bir fiyat belirlenecek .
Buna göre örneğin İstanbul - Van arası 200 ile 250 TL arasında değişen bilet fiyatı yüzde 100 oranında artırılarak , kilometreye bölünecek ve bir baz fiyat elde edilecek .
Milliyet'e konuşan Türkiye Odalar ve Borsalar Birliği ( TOBB ) Karayolu Yolcu Taşımacılığı Meclisi Başkanı Mustafa Yıldırım , 1600 kilometre için 400 liralık tavan ücret getirileceğini ifade etti . \ " ANKARA - İSTANBUL İÇİN TAVAN ÜCRET 160 TL OLACAK\ "
Yıldırım , şehirlerarası bütün mesafelerdeki tavan bilet fiyatlarının , bu ücrete göre hesaplanacağını kaydetti .
Yıldırım , bu kapsamda Ankara - İstanbul için tavan ücretin de 160 lira olacağını söyledi .
327 şehirlerarası otobüs şirketinin 7 bin 500 otobüsle hizmet verdiğini hatırlatan Yıldırım , yer yer 18-20 kişiye düşebilen yolcu sayısı nedeniyle zararlarının 10 kilometrede 3 bin 600 liraya kadar çıktığını ifade etti .
Yıldırım , sürdürülebilir bir fiyatı ilgili kurumlarla görüştüklerini ve bu formülün oluştuğunu kaydetti . “Otobüslerin yüzde 98’i yatıyor” diyen Yıldırım , şehirlerarası otobüslerin otoyol - köprü ücreti ödememesi için Ulaştırma ve Altyapı Bakanlığı’yla görüşeceklerini bildirdi .
Otogar ücretlerinde de indirim istediklerini belirten Yıldırım , araçlar trafiğe çıkmadığı için sigorta poliçelerinde indirim yapılmasını gündeme getireceklerini söyledi .
TÜM İLLER İÇİN GEÇERLİResmi Gazete’de yayımlanacak kilometre başı baz fiyat , tüm şehirler arası seyahatler için geçerli olacak ve firmalar bu ücretin üzerine bilet satamayacak .
Uygulamanın koronavirüs önlemleri süresince geçerli olacağı , kapasite sınırlamasının ortadan kalkmasıyla birlikte uygulamanın da yürürlükten kaldırılacağı belirtiliyor .
Bakan Adil Karaismailoğlu , geçtiğimiz hafta yaptığı açıklamada geçici düzenlemeyle karayolu yolcu taşımacılığında yüzde 50 indirimli tavan ücret tarifesi koyduklarını belirterek , “Bu süreçte kimse vatandaşlarımız üzerinden haksız kazanç elde edemez” açıklamasını yapmıştı .
VİDEO : KISITLAMANIN KALKMASININ ARDINDAN ANTALYA OTOGARINDA HAREKETLİLİK

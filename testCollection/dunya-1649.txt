ABD'de Dışişleri Bakanlığı , Savunma Bakanlığı ve Hazine Bakanlığı'na üst düzey pozisyonlara Türk kadınlar getirildi .
Didem Nişancı ve Özge Güzelsu'nun ardından Naz Durakoğlu ABD Dışişleri Bakanlığı’nda Yasama - Kongre İlişkilerinden Sorumlu Müsteşar Yardımcısı oldu .
Amerika Birleşik Devletleri'nde Joe Biden geçen hafta yemin ederek görevine başladı .
Biden'ın göreve gelmesiyle birlikte ABD'de üst düzey pozisyonlara yeni atamalar yapılıyor .
ABD'de üç Türk kadına önemli görevler verildi .
Dışişleri , Savunma ve Hazine bakanlıklarında Türk kadınlar yönetici pozisyonlarına getirildi .
Yeni görevi en son açıklanan isim ise Naz Durakoğlu oldu .
DIŞİŞLERİ BAKANLIĞI : NAZ DURAKOĞLUNaz Durakoğlu ABD Dışişleri Bakanlığı’nda Yasama - Kongre İlişkilerinden Sorumlu Müsteşar Yardımcılığı görevine getirildi .
Barack Obama döneminde de Avrupa ve Avrasya’dan sorumlu müsteşarın Başdanışmanı olan Durakoğlu , Rutgers Üniversitesi’nde lisans ve Deniz Savaşı okulunda master yaptı .
SAVUNMA BAKANLIĞI : ÖZGE GÜZELSUJoe Biden yönetimine seçilen 2'nci Türk , Savunma Bakanlığı Baş Hukuk Müşavir Yardımcılığı'na atanan Özge Güzelsu oldu .
California'da avukatlık yapan , önceden Senato Askeri Komitesi'nde çalışan Özge Güzelsu , Türkiye’ye karşı Kürt gruplara destek veren görüşleriyle bilinen ülkenin ilk siyahi Amerikalı Bakanı emekli general Lloyd Austin’in yönetimi altında Savunma Bakanlığı Baş Hukuk Müşaviri olarak görev yapacak .
Güzelsu , Stanford ve Harvard üniversitelerinde eğitim gördü .
HAZİNE BAKANLIĞI : DİDEM NİŞANCIABD'nin Hazine Bakanı Janet Yellen oldu .
Yellen'a Hazine Bakanlığı görevinde özel kalem müdürü olarak Türk asıllı Didem Nişancı eşlik edecek .
Didem Nişancı 9 Mart 1973 tarihinde dünyaya geldi .
1991-1995 yılları arasında ABD'de Ekonomi alanında eğitim aldı .
Didem Nişancı daha önce eski ABD başkanı Barack Obama döneminde ABD Menkul Kıymetler ve Borsa Komisyonunda ( SEC ) özel kalem müdürlüğü yapmış ve 2018'de Bloomberg'e geçmeden önce Promontory Finansal Grup şirketinde çalışmıştı .
ABD Senatosunun bankacılık komitesinde de görev alan Nişancı , 1998-2001 yılları arasında ise Hazine Bakanlığında çalışmıştı .

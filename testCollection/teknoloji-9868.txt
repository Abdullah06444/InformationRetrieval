Apple’ın yeni nesil akıllı saat modeli Series 6 ile birlikte tanıttığı Apple Watch SE Türkiye’de satışa çıktı .
Series 6 modelinden 1100 lira daha düşük bir fiyata sahip olan model daha önce iPhone modellerinde gördüğümüz gibi düşük fiyat ve düşük özellikler ile karşımıza çıkıyor .
Peki Apple Watch SE'nin artıları ve eksileri neler ?
İşte Apple Watch SE hakkında bilmeniz gereken her şey .
Akıllı saat almayı planlayan bir iPhone kullanıcısıysanız pek çok sağlık ve fitness odaklı ürünler ile Apple Watch arasında mutlaka kararsız kaldığınız anlar olmuştur .
Apple Watch denilince pek çok kullanıcının ilk aklına gelen yüksek ücreti .
Başka bir deyişle çoğu kullanıcının kafasını kurcalayan " Apple Watch fiyatının hakkını veriyor mu ? " sorusunun yanıtı için Apple'ın \ " uygun fiyatlı\ " olarak nitelendirdiği Apple Watch SE'yi a’dan z’ye inceledik .
Daha önce iPhone modellerinde gördüğümüz bu isim Special Edition'ın kısaltılması .
Tıpkı iPhone SE'deki gibi Apple daha düşük özelliklere yer verdiği bu saatti diğer akıllı saat modeline oranla daha düşük bir fiyat etiketi ile satışa sundu .
APPLE WATCH SE'NİN EKSİLERİ Apple Watch SE'nin en büyük eksiği sürekli açık ekran teknolojisine ev sahipliği yapmıyor oluşu .
Akıllı saati açmak için her seferinde kolunuzu kaldırmanız ya da ekrana dokunmanız gerekiyor .
Apple Watch SE'nin dikkat çeken bir başka eksini ise cihazın sadece iPhone modelleri ile uyumlu çalışması .
Kullanıcıların doğrudan bileklerinden elektrokardiyogram çekmelerine olanak veren EKG özelliğine bu modelde yer verilmemesi ise akıllı saatin bir diğer eksisi .
Cihaz birlikte tanıtıldığı Apple Watch Series 6'da olan kandaki oksijen ölçme özelliğine de ev sahipliği yapmıyor .
Apple Watch Series 6 S6 çift çekirdekli işlemci ile gelirken Apple Watch SE S5 çift çekirdekli çipe ev sahipliği yapıyor .
Apple SE modelinde Watch Series 6'daki versiyonun aksine tercihini ikinci nesil optik kalp sensöründen yana kullanmış .
APPLE WATCH SE'NİN ARTILARI Yukarıda saydığımız donanım eksiklerinin dışında Apple Watch SE , Series 6'da yer alan diğer tüm özelliklere ev sahipliği yapıyor .
Cihaz tıpkı Apple Watch Series 6'da olduğu gibi GPS , pusula , hep açık altimetre , yüksek ve düşük kalp atış hızı bildirimleri , düzensiz kalp ritmi bildirimi gibi özellikler ile geliyor .
Daha pahalı versiyonda olduğu gibi retina ekran ile gelen Apple Watch SE , düşme algılama ve ' Acil SOS ' gibi özelliklere de ev sahipliği yapıyor .
Yine tıpkı Apple Watch Series 6'da olduğu gibi SE modeli de suya dayanıklı olarak geliyor .
Cihaz 50 metreye kadar ( 5ATM ) suya dayanıklılık gösteriyor .
BİR BAKIŞTA APPLE WATCH SE'NİN ÖZELLİKLERİ Kasa boyutu : 40 ve 44 milimetre İşletim sistemi : WatchOS 7 Bağlantı : Bluetooth 5.0 Depolama : 32 GB İşlemci : S5 Ağırlık : 30.5 ve 36.4 gram RAM : 1 GB SUYA DAYANIKLILIK : 50 metreye kadar ( 5ATM )

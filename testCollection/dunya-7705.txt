SON DAKİKA HABERİ : ABD Temsilciler Meclisi'nde yapılan oylamada Başkan Donald Trump'ın \ " isyana teşvik\ " ile suçlandığı azil maddesi kabul edildi .
Azil maddesi Temsilciler Meclisi'nden sonra Senato'da oylanacak .
Trump hakkında ikinci kez azil süreci başlatılan ilk ABD Başkanı oldu .
Son dakika haberi !
ABD Temsilciler Meclisinde yapılan oylamada , Başkan Donald Trump'ın \ " isyana teşvik\ " ile suçlandığı azil maddesi kabul edildi .
ABD Kongresindeki Demokratlar , 6 Ocak'taki Kongre baskınından sorumlu tuttukları Trump'a karşı önemli bir adım attı .
Görev süresinin sona ermesine bir hafta kala Temsilciler Meclisi gündemine gelen tasarıda yer alan azil maddesinde Trump , \ " isyana teşvik\ " ile suçlandı .
Görevden alınması istenen tasarıda Trump , Kongre baskını öncesindeki açıklamaları dolayısıyla o gün yaşanan şiddetten sorumlu tutuldu .
Uzun bir tartışma bölümünün ardından Temsilciler Meclisi Genel Kurulunda yapılan oylamada Trump'ın \ " isyana teşvik\ " ile suçlandığı azil maddesi 197 hayır oyuna karşılık 232 evet oyu ile kabul edildi .
Söz konusu azil maddesine 10 Cumhuriyetçi vekilin de evet oyu vermesi dikkati çekti .
Böylece ABD'nin 45. Başkanı Trump , ülke tarihinde \ " görevden alınması istemiyle iki kez suçlanan ilk başkan\ " olarak kayıtlara geçti .
ASIL YARGILAMA SENATO'DAAzil sürecinin asıl yargılama ayağını oluşturan ve Trump'ın suçlu olup olmadığına karar verecek olan Senato'nun , söz konusu oylamayı ne zaman yapacağı ise henüz net olarak belli değil .
Senatodaki Cumhuriyetçi Çoğunluk Lideri Mitch McConnell , son açıklamasında , Trump'ın yargılamasının yapılacağı oturumun 20 Ocak'tan önce yapılmayacağını bildirdi .
Böylece Trump'ın Senato yargılamasının Joe Biden dönemine kalması kesinleşmiş oldu .
Senatonun Trump'ı suçlu bulması için 100 senatörün en az 3'te 2'sinin , yani en az 67 senatörün bu yönde oy kullanması gerekiyor .
Amerikan medyasına yansıyan haberlere göre Senatodaki Cumhuriyetçilerin önemli bir kısmı \ " Trump'ın suçlu olmadığı\ " yönünde oy kullanmayı düşünüyor .
ABD Başkanı Trump , Ukrayna Devlet Başkanı Vladimir Zelenskiy ile yaptığı bir telefon görüşmesi dolayısıyla 2019 Aralık ayında Temsilciler Meclisinde suçlanmış , 2020 Şubat ayında Senatodaki oturumda ise aklanmıştı .
Temsilciler Meclisindeki Demokratlar , Mike Pence'e anayasanın 25. ek maddesini devreye sokarak Trump'ı görevden alma çağrısı yapan tasarıyı da yerel saatle dün gece kabul etmişti .
Pence ise söz konusu maddeyi kullanmak gibi bir niyetinin olmadığını kesin bir dille açıklamıştı .
Son dakika gelişmesinin ayrıntıları birazdan ntv . com . tr'de .

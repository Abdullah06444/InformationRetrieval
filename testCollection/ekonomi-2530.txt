VakıfBank , kişisel bir bilgiyle para göndermeyi sağlayan Kolay Adres Sistemi’ni ( KOLAS ) devreye aldı .
VakıfBank , dijitale yaptığı yatırımlar kapsamında son olarak Bireysel Mobil Bankacılık uygulamasını yeniledi .
Yeni uygulamayla birlikte artık müşteriler işlemlerini daha az adımla daha hızlı bir şekilde gerçekleştirebilecek .
Yeni VakıfBank Mobil ile ilgili bilgi veren VakıfBank Genel Müdürü Abdi Serdar Üstünsalih , güncellemeyle birlikte uygulamanın , IOS ve Android işletim sistemli cihazlarda son dönemde yapılan yeniliklerle uyumlu hale geldiğini belirtti .
Yeni teknolojilere uyumlu hareket ederek , müşteri deneyimini iyileştiren yenilikleri , VakıfBank müşterileriyle buluşturmaktan memnuniyet duyduklarına dikkat çeken Üstünsalih , sözlerini şöyle sürdürdü : “VakıfBank olarak uygulamalarımızın kullanıcı dostu olmasına büyük önem veriyoruz .
Müşterilerimiz de VakıfBank Mobil deneyimlerini bizimle paylaşarak kendileri için yaptığımız bu yatırımların ne kadar yerinde olduğu konusunda geri bildirimde bulunuyor .
İçinde bulunduğumuz bu dijital dönem , bankacılık işlemlerinin mekândan bağımsız , hızlı ve güvenli bir şekilde yapılmasını gerektiriyor .
Biz de bu yönde devreye aldığımız ürünlerle hem müşterilerimize hem de sektörümüze katkıda bulunmayı amaçlıyoruz . ”‘Hesap ve kartlara tek tıkla ulaşım’Yenilenen VakıfBank Mobil ile artık hesap ve kartlara tek dokunuşla ulaşılabileceğine dikkat çeken Üstünsalih , en çok kullanılan para transferi ekranında da büyük değişiklikler yapıldığının altını çizdi .
Abdi Serdar Üstünsalih , “VakıfBank müşterileri artık para gönderme işlemlerini hızlı bir şekilde gerçekleştirebilirken , geçmişe yönelik varlıklarını da daha kapsamlı bir şekilde sorgulayabilecek .
Ayrıca yeni uygulamamızda müşterilerimizin talebi üzerine birçok yeni özelliği devreye aldık .
Tüm bu yeniliklerin yanında müşterilerimiz ve sektörümüz için yenilikçi diyebileceğimiz uygulamalarımıza da zemin olacak altyapı çalışmalarını da tamamlamış olduk .
Bu yenilikçi uygulamaları da pek yakında duyurmayı planlıyoruz” şeklinde konuştu .
IBAN yazmadan para transferiTCMB ve BKM tarafından geliştirilen kişisel özel bir bilginin bir hesaba tanımlanmasıyla kolay para gönderimi sağlayan KOLAS sisteminde de öncü olduklarına dikkat çeken Üstünsalih , “Müşterilerimizin hayatlarını kolaylaştırmak için sürekli bir değişim ve dönüşüm içerisindeyiz .
TCMB ve BKM’nin geliştirdiği Kolay Adres Sistemi’ne uyum süreçlerini de bu anlayışla hızla başlattık .
Devreye aldığımız Kolay Adres Sistemi , hizmet anlayışımıza paralel , yenilikçi bir yaklaşım .
Hayatın hızlı akışında IBAN bulup yazmak gibi zaman alan bir işlemi ortadan kaldırıyor . \ " diyerek sözlerini tamamladı .

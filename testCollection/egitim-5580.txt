Sağlık Bakanlığı Koronavirüs Toplum Bilimleri Kurulu Üyesi Prof. Dr. Mustafa Necmi İlhan , okulların yüz yüze eğitime başlaması hakkında , " 15 Şubat tarihini , o tarih yaklaştığında tekrar değerlendirip ona göre yol almak daha doğru olacaktır " dedi .
Üniversitelerin , uygulamalı bölümleriyle ilgili de değerlendirme de bulunan İlhan , \ " Yaz dönemine doğru , bayram sonrası bu uygulamaların yapılması uygun olabilir . Zira bunun önünde bir engel yok . Yaz döneminde de eğitim yapılabilir . Yaz döneminde tatil yapılacak diye bir şey zorunlu değil\ " değerlendirmesinde bulundu .
Gazi Üniversitesi Tıp Fakültesi Dekanı , Halk Sağlığı Anabilim Dalı Başkanı ve Sağlık Bakanlığı Toplum Bilim Kurulu Üyesi Prof. Dr. Mustafa Necmi İlhan , destek kurslarında yüz yüze eğitime geçişi değerlendirdi .
Bilim Kurulu Üyesi Prof. Dr. İlhan , Milli Eğitim Bakanı Ziya Selçuk’un yüz yüze eğitime dönüş için ifade ettiği 15 Şubat tarihinin o tarih yaklaşınca yeniden değerlendirilebileceğini , şu an için yorum yapmanın erken olduğunu söyledi .
Üniversiteler konusuna da değinen Prof. Dr. İlhan , bu konuda her üniversitenin farklı imkanları olduğu için her üniversitenin kendisinin karar vereceğini ancak yaz aylarına kadar , Ramazan Bayramı sonrasında belki yüz yüze eğitimin başlayabileceğini söyledi . \ " ŞUBAT BAŞI RAKAMLARA , AŞILAMAYA GÖRE KARAR VERMEK DAHA DOĞRU\ "
Milli Eğitim Bakanlığının 8. ve 12. sınıflar ile mezun öğrenciler için destek kurslarında yüz yüze eğitime geçilmesi kararını da değerlendiren Prof. Dr. İlhan , " Tabii bu çocuklarımız sınava girecek çocuklarımız . Gerçekten destek olunması gerekiyor , uzaktan ya da yüz yüze olarak . O yüzden bunu biraz daha okulların açılmasından farklı düşünmek gerekiyor . Ama şu an zaten Milli Eğitim Bakanımız 15 Şubat gibi bir tarih olarak medyaya bir açıklama yaptı . 15 Şubat tarihini , o tarih yaklaştığında tekrar değerlendirip ona göre yol almak daha doğru olacaktır " şeklinde konuştu .
Okulların açılmasının öğretmenlerin aşılanması ile eş zamanlı olmasının daha doğru olabileceğine dikkat çeken Prof. Dr. İlhan , " Okullar açılırsa da önce kademeleri olarak daha küçük sınıflardan , ilkokul 1’lerden , 2’lerden , sonra sınava girecek çocuklardan başlayarak gitmek daha doğru olacaktır . Şu an 15 Şubat tarihini değerlendirmek için biraz erken . Bir hedef olarak tabii ki olabilir . Ama şubat başı rakamlara , vaka sayısındaki gidişe , hasta sayısındaki gidişe , aşılamaya göre karar vermek daha doğru . Hem de zaten öğretmenlerimizin aşılaması ikinci grupta yer alıyor . İkisi eş zamanlı olursa sanki daha az hasarla atlatılabilir süreç düşüncesindeyim " diye konuştu . \ " YAZ DÖNEMİNDE TATİL YAPILACAK DİYE BİR ŞEY ZORUNLU DEĞİlL\ "
Üniversite öğrencilerinin de bu konuda taleplerinin olduğunu ancak her üniversitenin kendi şartlarının farklı olduğunu belirten Bilim Kurulu Üyesi Prof. Dr. İlhan , " Tüm üniversitelerin akademik ve idari personelini bir arada değerlendirmek gerekiyor . Çünkü bir arada çalışıyoruz . Araştırma görevlisinden memur arkadaşımıza , temizlik görevlimize , profesörümüze kadar bir sistem söz konusu olacak aşılamada . Burada tabii üniversiteler halihazırda açık biliyorsunuz . Çevrimiçi eğitim verenler var , yüz yüze eğitim verenler var , tıp son sınıflar her yerde devam ediyor , bunu söylemek gerekiyor . Biz tıp fakültelerinde stajyer doktorlarımızı nisan , mayıs aylarında başlatacağız . Ama her üniversitenin , hatta her fakültenin kendi programı dahilinde program öncelikleri , üniversitenin çevrimiçi yeterlilikleri , kapasitesiyle karar vermesi gereken bir süreç bu . Yani her üniversite kendisi bağımsız karar vereceği için şu an bir yorum yapmak açıkçası zor " ifadelerini kullandı .
Üniversitelerin belki Ramazan Bayramı sonrasında yüz yüze eğitime dönebileceğini söyleyen İlhan , " Benim kişisel gözlemim şu ; uygulamalı olan bölümlerin bu döneminde de biraz daha çevrimiçi olarak devam edip , yaz dönemine doğru , bayram sonrası bu uygulamaları yapması uygun olabilir . Zira bunun önünde bir engel yok . Yaz döneminde de eğitim yapılabilir . Yaz döneminde tatil yapılacak diye bir şey zorunlu değil . Biz örneğin önlemlerimizi buna göre aldık . Yaz döneminde stajyer doktorlarımız , diğer temel tıpta okuyan arkadaşlarımız devam edecekler eğitimlerine . Diğer fakültelerin de buna göre planlamalarını yaptıkları bilgisine sahibim " açıklamasını yaptı . \ " CORONA VİRÜS GEÇİREN SAĞLIK ÇALIŞANLARI DA AŞI OLABİLİYOR\ "

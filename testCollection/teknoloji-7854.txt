ABD Hazine Bakanı Janet Yellen , kripto paralar ve sanal varlıkların kötüye kullanımının büyüyen bir sorun olduğunu belirterek , \ " sorumlu inovasyona\ " ihtiyaç olduğunu ifade etti .
ABD Hazine Bakanlığı , finansal sektör inovasyon politikasına ilişkin yuvarlak masa toplantısı düzenledi .
Hazine Bakanlığından yapılan açıklamada , politika yapıcılar , regülatörler ve özel sektörden uzmanların bir araya geldiği toplantıda Amerikan finans sisteminin bütünlüğünü korumaya yönelik teknoloji çözümlerine odaklanıldığı aktarıldı . \ " RİSK PATLAMASININ ORTASINDAYIZ\ "
Hazine Bakanı Yellen , toplantının açılışında yaptığı konuşmada , dolandırıcılık , kara para aklama , terör finansmanı ve veri gizliliğiyle ilgili bir risk patlamasının ortasında olunduğuna dikkati çekti .
Koronavirüs salgınının hayatın büyük bir kısmını çevrimiçi ortama taşıdığına işaret eden Yellen , suçların da bununla birlikte hareket ettiğini kaydetti .
Yellen , toplumu ayakta tutan kurumları hedef alan daha çok ve karmaşık siber saldırılara şahit olunduğunu belirterek , \ " Kripto paralar ve sanal varlıkların kötüye kullanımı büyüyen bir sorun . \ " değerlendirmesinde bulundu .
INOVASYON VURGUSUKripto paraların çevrimiçi uyuşturucu kaçakçılarının karlarını aklamak için kullanıldığını ve terörizmi finanse etmek için bir araç olduğuna işaret eden Yellen , kurumların bu gibi suçlarla mücadelede önemli rol oynadığını , özel sektörün kötü aktörlerin mevcut teknolojileri kötüye kullanmasını engellemenin yollarını bularak muazzam kaynaklara yatırım yaptığını aktardı .
Yellen , inovasyonun bu sorunları çözmeye yardımcı olabileceğini belirterek , \ " İnovasyon sadece kötü aktörlere karşı korunmak için bir kalkan olmamalıdır . İnovasyon aynı zamanda daha fazla insanın daha yüksek bir yaşam kalitesine ulaşmasına yardımcı olmak için bir merdiven olmalıdır . \ " ifadesini kullandı .
Sorumlu inovasyona olduğu kadar adil inovasyona da ihtiyaç olduğunu vurgulayan Yellen , bunların finansal sistemin ve modern bilgi teknolojisinin faydalarını daha fazla kişiye sunmaya yardımcı olabilecek araçlar olduğunu kaydetti .

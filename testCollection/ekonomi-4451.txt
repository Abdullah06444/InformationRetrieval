Bitkisel Yağ Sanayicileri Derneği ( BYSD ) Başkanı Tahir Büyükhelvacıgil , ayçiçek yağındaki fiyat artışının sektörden kaynaklanmadığını belirterek \ " Yağı , Rusya ve Ukrayna'dan ithal etmek zorundayız . Onların istediği de ton başına 1325 dolar\ " dedi .
Hammaddedeki son maliyet artışlarının henüz raf fiyatlarına yansımadığını ifade eden Büyükhelvacıgil , maliyet artışına bağlı olarak yüzde 20'lik bir fiyat artışı daha beklediğini söyledi .
Bitkisel Yağ Sanayicileri Derneği ( BYSD ) Başkanı Tahir Büyükhelvacıgil , sektöre yönelik 2020 yılı değerlendirmesi ve 2021'deki öngörülerine ilişkin düzenlediği basın toplantısında , yeni tip corona virüs ( Covid - 19 ) salgını sürecinde tarımda yerli üretimin artması , kendine yeterlilik ve iklim değişikliği konularının öne çıktığına dikkati çekti .
Türkiye'nin en çok ithal ettiği ürünler arasında yağlı tohumların yer aldığını belirten Büyükhelvacıgil , bu ürünlerde üretimin artırılması gerektiğini söyledi .
Büyükhelvacıgil , ayçiçek rekoltesinde düşüş yaşandığına ve 2,5-3 milyon ton ihtiyaç bulunmasına rağmen 2019'da 1 milyon 330 bin ton üretim yapıldığına işaret ederek şöyle devam etti : \ " Bu ürünün eksikliği problem olmaya devam ediyor . Geçen yıl çekirdek fiyatları ton başına 5 bin 400 liraya kadar geldi , ham yağın fiyatı da ton başına 10 bin lira sınırını aştı . Bu sadece bizim ülkemizdeki eksiklikten değil , Rusya ve Ukrayna gibi üreticilerde de kuraklık sebebiyle yüzde 20-25 civarında üretim düşüşü yaşandı . Ham yağın ton fiyatı 700 dolar civarındayken bugün itibarıyla 1325 dolar seviyesine geldi . Bunlar ürkütücü . Doların da karşılıksız basılmasıyla emtia fiyatlarına müthiş yönelme oldu . Rusya ve Ukrayna'nın dışarıya mal vermemesi ve orada fiyatların yükselmesi de bizi burada etkiledi . Dünyada emtia fiyatlarının yükselmesi , tamamen sektörün dışında yaşanan süreçle tüketiciye yansımış oldu . BİTKİSEL YAĞDA YÜZDE 20'LİK ZAM YOLDAUzun yıllar bu ülkede 5 litre yağ fiyatı 25 lirayı geçmedi , bugün geldiğimiz noktada 75 liraya kadar geldik . Bugün ham yağın 10 bin lirası olması da rafa yansımadı . O da bir müddet sonra rafa yansıyabilir . Dolayısıyla bir yüzde 20'ye varan artış daha olabilir diye öngörüyorum ama bu bizden kaynaklanmıyor . Çünkü biz yağı ithal etmek zorundayız . Önemli olan malı bulabiliyor olmamız . Ürün yoksa fiyatını bile konuşmanızın anlamı olmaz zaten . \ " \ " DEVLETİMİZ HERKESE EŞİT MESAFEDE\ "
Havaların iyi gitmesiyle ihtiyaç duyulan asgari 2 milyon ton çekirdeğin üretilebileceğini ve bu alanda eksiklik yaşanmayacağını vurgulayan Büyükhelvacıgil , şu ifadeleri kullandı : \ " Yağ fiyatlarının yüksekliği bizim yüzümüzden olan bir şey değil . Sektör bunu yapmış değil . Yağı , Rusya ve Ukrayna'dan ithal etmek zorundayız . Onların istediği de ton başına 1325 dolar . Yıllarca bu tarihlerde bu yağın fiyatı 750 dolar civarıydı , bugünün ürünün yokluğu ve salgın etkisiyle ' benim fiyatım 1325 dolar ' dedi . O da bugün verdiği fiyatlar , yarın ne olacağını bilmiyorum . Benim öngörüm artabileceği yönünde . \ "
Büyükhelvacıgil , \ " Yağ piyasasında yer alan yabancı sermayeli bir firma nedeniyle ayçiçek yağında gümrük vergisinin düşürüldüğü\ " yönündeki iddialara ilişkin , \ " Ülkemizde serbest piyasa kuralları uygulanıyor , bir kişiye ya da şirkete göre kural uygulayan yapıda değiliz . Kesinlikle o görüşe katılmıyorum . Bizim devletimiz herkese eşit mesafede , bütün birimleri dinleyerek , ortak akılla karar alıyor . Asla öyle bir şey söz konusu değil\ " değerlendirmesini yaptı . \ " SEKTÖRÜN TÜM ÜRETİMİ ÜZERİNDEN ALMAYIN\ "
Çevre ve Şehircilik Bakanlığı'nın atık yağ nedeniyle sektörden talep ettiği geri kazanım atık payına ilişkin düzenleme yapılmasını isteyen Büyükhelvacıgil , \ " Bitkisel yağda kilogram başına 10 kuruş talep ediliyor , bu pay bu yıl 10,9 kuruşa çıktı . Sadece kızartmaya kullanılan yağ , birkaç kızartmadan sonra atılıyor . Her gün evlerde kızartma yapılmıyor . 10,9 kuruşu sektörün tüm üretimi üzerinden almayın . Yağın ancak yüzde 15'ler civarında miktarı kızartma için kullanılıyor . Biz de bu kısmı için bu payın alınmasını talep ediyoruz . Kanunla onu düzeltmeye çalışıyorlar . Zeytinyağında zaten hiç atık yağ kalmıyor . Oradan da alınmamalı diye düşünüyoruz . Bu payın , sektöre maliyeti yıllık 100 milyon lira ediyor , bu da az bir para değil\ " ifadelerini kullandı .
VİDEO : AYÇİÇEK YAĞI FİYATI ZEYTİNYAĞINA YAKLAŞTI - ARŞİV

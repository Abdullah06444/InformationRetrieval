Türk Telekom , yerli dijital sim kart eSIM'i müşterilerinin kullanımına sundu .
Türk Telekom , yüzde yüz yerli eSIM teknolojisini bireysel ve kurumsal tüm müşterilerinin kullanımına sundu . eSIM ; akıllı telefonlardan giyilebilir teknolojilere , otomotiv endüstrisinden internete bağlı daha birçok ürüne kadar geniş bir alanda kolayca kullanılabilecek . eSIM destekli cihaz sahibi Türk Telekom kullanıcıları , numaralarını değiştirmeden ve ek ücret ödemeden eSIM teknolojisinden yararlanabilecek ve yeni aboneliklerde eSIM’i tercih edebilecekler . “TÜRKİYE , DÜNYADA 4 ÜLKEDEN BİRİ”eSIM üzerine açıklamalar yapan Türk Telekom CEO’su Ümit Önal , “Yüzde yüz yerli teknoloji ile eSIM üreten dört ülkeden biri olduk .
Biz de Türk Telekom olarak kendi altyapımızı bu yeni teknolojiye hazır hâle getirdik ve ülkemizde kurulan sunucular ile entegrasyon süreçlerimizi tamamladık .
Çevre dostu ve güvenli teknoloji eSIM ile bireysel ve kurumsal müşteri deneyimini zenginleştirmeye devam edeceğiz .
Kurumsal müşterilerimiz için de özellikle otomotiv alanında sunduğumuz eCall hizmeti ve bağlantılı araçlara yönelik çalışmalarımız ; yerli eSIM ile hızlanarak devam edecek” dedi .
Bilgi Teknolojileri ve İletişim Kurumu’nun SIM teknolojilerini destekleyen sistemlerin kurulumu ve cihazlarda kullanımı kapsamındaki kurul kararlarına uygun olarak , tamamen yerli ve milli olarak üretilen eSIM teknolojisi , kullanıcılara dijital bir deneyim sunuyor .
Dijital yapısı nedeniyle kaybolma ya da çalınma riskleri taşımayan ve fiziksel bir SIM karta ihtiyaç olmadığı için birden fazla aboneliğe sahip olan kullanıcıların kart değişimi gereksinimini ortadan kaldıran eSIM , aynı zamanda çevre dostu olma özelliği de taşıyor .
Türk Telekom’un hem bireysel hem kurumsal müşterileri , mevcut SIM kartlarını bu teknolojiyi destekleyen cihazları için ek ücret ödemeden eSIM ile değiştirebilecekler .
Ayrıca kullanıcılar yeni aboneliklerde de eSIM’i tercih edebilecekler .

Kayserispor ve Fenerbahçe formaları giyen eski milli futbolcu Mehmet Topuz ( 38 ) , İstanbul’da bulunan bir evinin satış işlemi nedeniyle 2 milyon 350 bin TL dolandırıldı .
Futbola Kayseri’de başlayan ve Kayserispor’da gösterdiği performansla kulüp tarihinin rekor bonservis bedeli ile 2009’da Fenerbahçe’ye transfer olarak 7 yıl sarı - lacivertli formayı terlettikten sonra futbolu bırakan Mehmet Topuz dolandırıldı .
İstanbul'daki evini satması için vekalet verdiği arkadaşı Rıdvan A. ve Rıdvan A. ’nın kuzeni olan Oğuzhan A. tarafından 2 milyon 350 bin TL'sinin çalındığını ileri süren eski futbolcu , olayı polise bildirdi .
Polis ekipleri , 2 şüphelinin yakalanması için çalışma başlattı .
Mehmet Topuz tarafından emniyete yapılan şikayet dilekçesinde , İstanbul Ataşehir'deki evin satışı için verilen vekaletin ardından satışı gerçekleştiren kişinin 2 milyon 350 bin TL’yi alarak ortadan kaybolduğu iddia edildi .
Konuyla ilgili açıklama yapan Topuz , " Süreci avukatım yakından takip ediyor . Emniyet güçlerimiz de büyük bir titizlikle bu kişilerin peşindeler . En yakın zamanda bulunacaklarına inanıyorum " dedi .

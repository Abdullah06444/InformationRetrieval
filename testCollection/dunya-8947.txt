SON DAKİKA HABERİ : Dışişleri Bakanı Mevlüt Çavuşoğlu , \ " Yunanistan ile bir toplantıda çözüm bulmak gerçekçi olmaz , görüşmeler sürecek\ " derken \ " Yunanistan Dışişleri Bakanı 14 Nisan'da Türkiye'ye gelecek\ " şeklinde konuştu .
Son dakika haberi !
Dışişleri Bakanı Mevlüt Çavuşoğlu , resmi ziyaret amacıyla Ankara’da bulunan Kazakistan Dışişleri Bakanı Mukhtar Tileuberdi ile Cumhurbaşkanlığı Külliyesi’nde bir araya geldi .
Görüşme sonrası geçtiğimiz gün 62'ncisi düzenlenen Türkiye ile Yunanistan arasındaki istişari görüşmelerle ilgili açıklamalarda bulunan Dışişleri Bakanı Mevlüt Çavuşoğlu , \ " Yunanistan ile bir toplantıda çözüm bulmak gerçekçi olmaz , görüşmeler sürecek\ " derken \ " Yunanistan Dışişleri Bakanı 14 Nisan'da Türkiye'ye gelecek\ " şeklinde konuştu .
DOĞU AKDENİZ'DE HAKÇA PAYLAŞIM VURGUSUÇavuşoğlu , \ " Önümüzdeki süreçte toplantılar devam edecek . Bir sonraki toplantıya biz ev sahipliği yapacağız . Dün istişari görüşmeler gerçekleştirildi , bugün ise siyasi istişariler gerçekleştiriliyor . Biz başından beri ' Doğu Akdeniz'de hakça paylaşım ' diyoruz\ " ifadelerini kullandı .
Eski adıyla istikşafi , yeni adıyla istişari görüşmelerde Türkiye ve Yunanistan'ın Ege'de anlaşmazlık bulunan konuları ele aldığını ve birlikte çözüm için karar vermeye çalıştığını söyleyen Çavuşoğlu , Atina'daki toplantıda bu konuların görüşüldüğünü dile getirdi .
Çavuşoğlu , tek bir toplantıda çözüm beklentisinin gerçekçi bir yaklaşım olmayacağına dikkati çekerek , rotasyon usulünce bir sonraki toplantıya Türkiye'nin ev sahipliği yapacağını açıkladı .
Türkiye ve Yunanistan dışişleri bakanlıkları arasında siyasi istişareler mekanizması da bulunduğunu ifade eden Çavuşoğlu , dün gerçekleşen istişari görüşmelerin ardından bugün daha kapsamlı siyasi istişarelerin yürütüldüğünü bildirdi .
Çavuşoğlu , \ " Türkiye Doğu Akdeniz meselesinde tutumunu gerek sahada gerek masada net bir şekilde gösterdi . Doğu Akdeniz'de hakça paylaşım diyoruz . \ " ifadesini kullanarak , Türkiye'nin çok taraflı Doğu Akdeniz Konferansı için teklifte bulunduğunu ancak Avrupa Birliği tarafından henüz yanıt gelmediğini anımsattı .
Türkiye'nin tüm ülkelerle olduğu gibi Yunanistan'la da görüşmelerini sürdüreceğinin altını çizen Çavuşoğlu , iki sene önce Cumhurbaşkanı Recep Tayyip Erdoğan ve Yunanistan Başbakanı Kiryakos Miçotakis'in dışişleri bakanlarına görev verdiğini ancak yaşanan gerginlikler nedeniyle görüşmelerin gerçekleşmediğini belirtti .
Çavuşoğlu , gelecekteki süreçte görüşmelerin yapılacağını söyledi .
İki ülke arasındaki tüm meselelerin Ankara'da görüşüleceğini ifade eden Çavuşoğlu , daha sonra kendisinin de Yunanistan'ı ziyaret edeceğini belirtti .
Çavuşoğlu , temasların faydalı olacağına inandıklarını ve bu çerçevede Erdoğan - Miçotakis görüşmesini de ele alacaklarını kaydetti .
DÜN TÜRKİYE İLE YUNANİSTAN YETKİLİLERİ GÖRÜŞMÜŞTÜTürkiye ile Yunanistan arasındaki istişari görüşmelerin 62'ncisi dün Yunanistan'ın başkenti Atina'da gerçekleştirilmişti .
Görüşmelere , Türkiye adına Dışişleri Bakan Yardımcısı Sedat Önal , Dışişleri Bakanlığı İkili Siyasi İşler - Denizcilik - Havacılık - Hudut Genel Müdürü Büyükelçi Çağatay Erciyes ve Denizcilik - Havacılık - Hudut Genel Müdür Yardımcısı Barış Kalkavan katılırken , Yunanistan'ı emekli Büyükelçi Pavlos Apostolidis , Dışişleri Bakanlığı Genel Müdürü Büyükelçi Aleksandros Kuyu ve Dışişleri Bakanlığı Genel Sekreteri'nin Özel Kalem Müdürü İfigeniya Kanara temsil etmişti .
Görüşmelerin bir önceki turu 25 Ocak'ta İstanbul'da düzenlenmişti .
Daha önce istikşafi nitelemesi kullanılan görüşmeler için istişari ifadesi kullanılmaya başlanmıştı .
Türkiye ile Yunanistan bu görüşmelerle , Ege ve Akdeniz'e yönelik sorunların çözülmesini hedefliyor .
İki ülke , Ege sorunlarına her iki tarafın da kabul edebileceği , \ " adil , kalıcı ve kapsamlı\ " çözüm için zemin hazırlamak amacıyla görüşmelere 12 Mart 2002'de Ankara'da başlamıştı .
Dışişleri bakanlarının müsteşarları arasında yürütülen görüşmeler , 2016'ya kadar sürmüştü .
Siyasi konjonktür ve daha ziyade Yunan tarafının isteksiz tutumu nedeniyle görüşmelerde yeni bir tur düzenlenememişti .
Son dakika gelişmesinin ayrıntıları birazdan ntv . com . tr'de .

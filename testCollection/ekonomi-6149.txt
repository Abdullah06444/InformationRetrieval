İş Bankası , piyasalardaki etkileri artarak devam eden globalekonomik sorunlar nedeniyle risk almaktan kaçınan ve güvenli bir yatırım aracı arayan yatırımcılara Yüzde 100 Anapara Korumalı Altın - Gümüş Sepeti Fonu’nu sunuyor .
Yatırım yaparken anaparalarını riske etmek istemeyen yatırımcılar , yüzde 100 Anapara Korumalı Altın - Gümüş Sepeti Fonu sayesinde Altın ve Gümüş fiyatlarındaki artışlardan getiri elde ederken , fiyatların düşmesi durumunda da anaparalarının tamamını korumuş olacaklar .
Fonda Altın - Gümüş sepeti içerisinde Altının ağırlığı %80 , Gümüşün ağırlığı %20 , sepetin vade sonundaki getirisinin üst sınırı ise %25 olacak .
Fon , Altın ve Gümüşün Amerikan Doları cinsinden fiyatlarını baz alarak yatırımcılarının kur riski taşımalarını engelleyecek .
Piyasalardaki Avrupa kaynaklı sorunların artarak devam ettiğini belirten İş Bankası Genel Müdür Yardımcısı Erdal Aral , ekonomideki riskler nedeniyle emniyetli bir yatırım arayışı içinde bulunan yatırımcıların geçtiğimiz dönemlerde gerçekleştirilen altına dayalı anapara korumalı fon halka arzlarına büyük ilgi gösterdiklerini hatırlattı .
Aral , “Bu kez Fonumuzun içerisinde Altınla birlikte Gümüş de yer alıyor .
Risk almaktan kaçınan yatırımcılar böylelikle hem Altın hem de Gümüş fiyatlarındaki yükselişlerden getiri elde edebilecekler . ” diye konuştu .
16-22 Kasım tarihleri arasında halka arz edilecek fonun alımı için alt limit 1.0 TL olacak .
Erken çıkış komisyonu bulunmayan Fon , İş Bankası şubelerinin yanı sıra , İnternet Şubesi’nden de kolaylıkla satın alınabilecek . \n Ayrıntılı bilgi için : \n \n isbank . com . tr

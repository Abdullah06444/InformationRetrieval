Memur maaşları ile memur emeklisi aylıklarına 2020'de yüzde 4 + 4 , 2021'de yüzde 3 + 3 , zam yapıldı .
Son dakika haberi !
Kamu Görevlileri Hakem Kurulu , memur maaşları ile memur emeklisi aylıklarına 2020'nin ilk 6 ayında yüzde 4 , ikinci 6 ayında yüzde 4 , 2021'nin ilk 6 ayında yüzde 3 , ikinci 6 ayında yüzde 3 zam yapılmasını kararlaştırdı .
Yaklaşık 3 milyon 200 bin memur ile 2 milyonu aşkın memur emeklisinin 2020 ve 2021 yıllarındaki mali ve sosyal haklarını belirleyen 5'inci Dönem Toplu Sözleşmesi sonuçlandı .
Sayıştay Başkanı Seyit Ahmet Baş'ın başkanlığında Sayıştay Başkanlığında toplanan Kurul , memur maaşları ile memur emeklisi aylıklarına 2020'nin ilk 6 ayında yüzde 4 , ikinci 6 ayında yüzde 4 , 2021'nin ilk 6 ayında yüzde 3 , ikinci 6 ayında yüzde 3 zam yapılmasına karar verdi .
Memur ve memur emeklilerinin 2020-2021 yılı maaş artışlarının belirlenmesi için 5. dönem toplu sözleşme görüşmeleri 1 Ağustos - 20 Ağustos arası yapılmış ve müzakere süresi içinde uzlaşma sağlananamamıştı . \ " BİZİM BU ZAMMI KABUL ETMEMİZ MÜMKÜN DEĞİL\ "
Türkiye Kamu - Sen Genel Başkan Yardımcısı Mustafa Tümer , 5. Dönem Toplu Sözleşmesine dair , \ " Bizim bu zammı kabul etmemiz mümkün değil . Yaklaşık 3 milyon 200 bin memur ve 2 milyonu aşkın memur emeklisi ile bunların aileleri de dahil 20 milyon insan hayal kırıklığına uğramıştır . \ " dedi .
Tümer , yaptığı açıklamada , masada yetkili konfederasyon olan Memur - Sen'in 1 ila 20 Ağustos arasındaki toplu sözleşme sürecinin kötü bir şekilde yürütüldüğünü savunarak , orada kötü yürütülen sürecin , Kamu Görevlileri Hakem Kurulu'nda da devam ettiğini söyledi .
Kurul'un 2020'de yüzde 4 + 4 , 2021'de yüzde 3 + 3 zam kararıyla kamu çalışanları ve emeklilerinin bir kez daha kaybettiğini dile getiren Tümer , şunları kaydetti : \ " Bizim bu zammı kabul etmemiz mümkün değil . Yaklaşık 3 milyon 200 bin memur ve 2 milyonu aşkın memur emeklisi ile bunların aileleri de dahil 20 milyon insan hayal kırıklığına uğramıştır . Konfederasyon olarak başkanlar kurulumuzu toplayacağız , üretimden gelen gücümüzü kullanmak da dahil olmak üzere kamu çalışanlarının lehine olan her türlü eylem ve etkinliği mutlak suretle ele alacağız . \ " \ " MADDELERİN YAKLAŞIK ÜÇTE İKİSİ OY BİRLİĞİYLE KABUL EDİLDİ\ "
Kamu Görevlileri Hakem Kurulu ve Sayıştay Başkanı Seyit Ahmet Baş , 5. Dönem Toplu Sözleşmesine dair , \ " Zam oranları konusunda sendikaların daha yüksek talepleri oldu . Hükümetin en son teklif ettiği 2020'de yüzde 4 + 4 , 2021'de yüzde 3 + 3 nihai olarak kabul edildi . Maddelerin yaklaşık üçte ikisi oy birliğiyle , kalan kısmı ise genelde sendikalarımızın taleplerinin daha yüksek olması dolayısıyla oy çokluğuyla kabul edilmiş oldu . \ " dedi .
Baş , Sayıştay Başkanlığında toplanan Kamu Görevlileri Hakem Kurulu'nun 5. Dönem Toplu Sözleşmesi'ne dair verdiği kararı açıkladı .
Beş günlük süre içerisinde yoğun mesai harcadıklarını ve kamuoyuna karşı ketum davranmaya çalıştıklarını belirten Baş , şu bilgileri verdi : \ " Şüphesiz ki çalışanlarımızın sorunları çok . Bunların hepsini bu Kurul'da çözmenin mümkün olmadığını bizler de biliyoruz , sendikalar da biliyor . 800'ü aşkın madde üzerinde müzakere ettik ve oylama yaptık . Bunlardan büyük bir kısmı kabul edildi , kabul edilmeyenlerin gerekçeleri de ortaya konuldu . 800 madde içerisinde en önemlisi ve beklenileni zam oranları . Zam oranları konusunda sendikaların daha yüksek talepleri oldu . Hükümetin en son teklif ettiği 2020'de yüzde 4 + 4 , 2021'de yüzde 3 + 3 nihai olarak kabul edildi . \ " \ " SÜRECİ TIKANDIĞI YERDEN ALDIK , TEKRAR YOLUNA KOYDUK\ "
Kurul'un toplanmasının kendi başına önemli olduğunu ifade eden Baş , \ " Şüphesiz ülkemizin içerisinde bulunduğu ekonomik durum , kamu maliyesinin içerisinde bulunduğu ekonomik durum dikkate alındığında , enflasyon ortamı da göz önünde bulundurulmak suretiyle kamu çalışanlarımızın enflasyona ezdirilmeyeceğine ilişkin hüküm de karara bağlanmış oldu . \ " dedi .
Kamu Görevlileri Hakem Kurulu Başkanı Baş , istişare nitelikli çalışmalar yaptıklarını ve anlayışlı bir süreç işlettiklerini belirterek , şunları kaydetti : \ " Kurul'un , kanunda öngörülmüş olan sürecin tıkanması durumunda bu tür bir mekanizmayla sürecin açılabilmesine ilişkin ne kadar değerli bir sistematik olduğu da bu şekilde anlaşılmış oldu . Dolayısıyla süreci tıkandığı yerden aldık ve şu aşamada tekrar yoluna koymuş olduk . Maddelerin yaklaşık üçte ikisi oy birliğiyle , kalan kısmı ise genelde sendikalarımızın taleplerinin daha yüksek olması dolayısıyla oy çokluğuyla kabul edilmiş oldu . Onlar karşı oylarını üç gün içerisinde yazacaklar . Daha sonra Kurul kararı Resmi Gazete'de yayımlanmış olacak . Sözleşme kamu çalışanlarına hayırlı olsun . \ "

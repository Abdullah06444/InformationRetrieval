Cumhurbaşkanı Erdoğan , 2020 yılına ilişkin merkezi yönetim bütçe uygulama sonuçlarını , DEİK Yönetim Kurulu üyelerini kabulünde açıkladı . Faizin düşürülmesi gerektiğini vurgulayan Erdoğan , \ " Asıl iş faizi düşürmek suretiyle enflasyonu aşağıya çekmektir . Yakında bu reformları kamuoyu ile paylaşacağız . Reform gündemimize uygun adımları hızla hayata geçireceğiz\ " şeklinde konuştu .
Cumhurbaşkanı Erdoğan , Dolmabahçe Ofisi'nde DEİK Yönetim Kurulu üyelerini kabul etti .
Erdoğan burada yaptığı konuşmada , 2020 yılının aralık ayı ile ocak - aralık dönemi merkezi yönetim bütçe uygulama sonuçlarını açıkladı .
Sözlerine , DEİK çatısı altında Türkiye'nin gelişmesi , güçlenmesi , büyümesi için gayret gösteren tüm iş adamlarına şükranlarını sunarak başlayan Erdoğan , programdan önce , Milli Saraylar İdaresi Başkanlığı Resim Müzesi Restorasyon Sonrası Açılış Programı'nı gerçekleştirdiklerini hatırlattı .
Erdoğan , uzun yıllar ihmal edilmiş olan ve Topkapı Sarayı'nda bulunan 5 bini aşkın resim ve bunların içerisinde 533 tanesinin bakımı yapılmak suretiyle depolardan çıkarılarak getirildiğini ve bir resim müzesinin açılışını yaptıklarını söyledi .
Erdoğan , konuşması sırasında toplantıda bulunan Limak Holding Yönetim Kurulu Başkanı Ebru Özdemir'e , \ " Ebru Hanım sen bunları çok seversin . Orayı bir gezip görmende fayda var\ " dedi .
Muhteşem bir sergi olduğunu dile getiren Erdoğan , \ " Bugün onun açılışını yaptık . Bundan sonraki süreçte de yine o depolarda kalan diğer resimleri de bakımlarını yapmak suretiyle alıp , onları da değişik yerlerdeki yeni yaptığımız veya mevcut inşallah binalarımıza taşıyarak milletimiz , tüm insanlığa bunları sunacağız . Çünkü kültürünüz varsa , sanatınız varsa gücünüz var . Eğer kültür ve sanattan yoksunsanız hiçbir şeyiniz yok\ " ifadelerini kullandı .
Cumhurbaşkanı Erdoğan , 2021 senesinin milletle beraber tüm insanlık için sağlık , huzur , esenlik getirmesini temenni ederek , bu sene koronavirüs salgını sebebiyle DEİK ailesiyle arzu ettikleri sıklıkta bir araya gelemediklerini aktardı .
Mart ayında planlanan Dünya Türk İş Konseyi'nin 10. Kurultayı'nı da yine salgından dolayı gerçekleştiremediklerini hatırlatan Erdoğan , şunları kaydetti : \ " Önümüzdeki dönemde salgın şartlarının hafiflemesiyle beraber inşallah DEİK bünyesindeki çalışmalarımıza hız vereceğiz . Öyle veya böyle , ama video konferans vasıtasıyla ama telekonferans vasıtasıyla şu ana kadar nasıl bu çalışmaları yürüttüysek bundan sonra da en kötü ihtimalle bu şekilde bunu yürütmeye devam edeceğiz . Durmak yok yola devam . Türkiye olarak ticaret diplomasisi alanında yeni bir sıçramaya ihtiyaç duyuyoruz . Salgın döneminde güçlü sağlık alt yapısının yanı sıra üretimin , araştırma , geliştirmenin , ihracatın , ticaretin ve ticarette pazar ve ürün çeşitliliğinin önemini de gördük . Sadece iç piyasaya odaklanan şirketler salgından olumsuz etkilenirken ihracata , inovasyona , Ar - Ge'ye önem veren firmalar ise süreci en az zararla atlattı . Özellikle ihracat odaklı çalışan şirketlerimizin salgın döneminde müşteri yelpazesini genişlettiklerini görüyoruz . \ " \ " TÜRK FİRMALARI GÜVENİLİRLİKLERİYLE RAKİPLERİNE FARK ATTI\ "
Cumhurbaşkanı Erdoğan , \ " Sanayicimizle bir araya geldikçe , üreticilerimizi , ihracatçılarımızı dinledikçe şu gerçeğin farkına daha iyi varıyoruz . Her ne kadar bu salgın beraberinde çeşitli zorluklar , sıkıntılar getirse de iş dünyamızın önünde yeni fırsat pencereleri de açıyoruz . \ " diye konuştu .
Türk firmalarının yine bu dönemde kaliteli ürünleri , rekabetçi fiyatları , hepsinden önemlisi güvenilirlikleriyle rakiplerine fark attığını vurgulayan Erdoğan , şunları söyledi : \ " Şüphesiz bunda dünya genelinde Asya merkezli üretim biçimlerine yeni alternatifler oluşturma çabasının da payı var . Salgında tüm yumurtalarını tek sepete koymanın özellikle riskini gören şirketler bu süreçte üretim ağlarını ve merkezlerini çeşitlendirmeye başladılar . Bu arayışlarda ülkemizin adı giderek daha fazla ön plana çıkıyor . Aşılamanın artmasıyla beraber dünya genelinde salgın geriledikçe taşlar yerine oturacak , ülkemizin yakaladığı ivme daha da artacaktır . Tıpkı salgın döneminde olduğu gibi , salgın sonrası dönemde de dünya , inşallah Türkiye'nin başarılarını konuşmaya devam edecektir . Küresel ticaret ve büyümede beklenen büyük düşüşe karşılık Türkiye pozitif büyüme çizgisinin altına inmemeyi başarmış bir ülkedir . Bu tabloda özellikle ihracatta yakaladığımız performansın büyük katkısı vardır . Geçtiğimiz yılı 169,5 milyar dolar gibi orta vadeli program hedefinin 4 milyar üzerinde bir rakamla kapatmayı başardık . Öyle ki 2020'nin son ayında tüm zamanların ihracat rekorunu kırdık . Aynı şekilde 4. çeyrek de 51,2 milyar dolarla en yüksek ihracatı gerçekleştirdiğimiz dönem oldu . \ " \ " SALGININ ETKİLERİYLE MÜCADELEYİ HEM MAKRO EKONOMİK HEM DE MALİ ALANDA ATACAĞIMIZ ADIMLARLA DESTEKLEYECEĞİZ\ "
Cumhurbaşkanı Recep Tayyip Erdoğan , Türkiye'nin salgın sonrası döneme güçlü , dayanıklı ve rekabetçi bir küresel oyuncu olarak gireceğini belirterek , \ " Salgının etkileriyle mücadeleyi hem makro ekonomik hem de mali alanda atacağımız adımlarla destekleyeceğiz . Ekonomimizin güçlü yönlerini sağlamlaştırırken tedbir gerektiren hususların üzerine de kararlılıkla gideceğiz . \ " dedi .
Erdoğan , ihracatın ithalatı karşılama oranının altın hariç tutulduğunda yüzde 85,6 ile oldukça yüksek bir düzeyde gerçekleştiğini söyledi .
Ülkenin küresel ihracattaki payının geçen yılın ocak - ekim verileri itibarıyla ilk defa yüzde 1'i geçerek yüzde 1,03 seviyesine çıktığını dile getiren Erdoğan , \ " İhracatçı sayımız 87 binin 400'ü aşarken geçen yıl ilk defa ihracat yapan firma sayımız 18 bin 123 olarak kayıtlara geçti . Sizlere verdiğimiz sözü tutarak başlattığımız ihracatçılarımıza yeşil pasaport uygulamasından şu ana kadar 17 bin 514 iş insanımız faydalandı . Biz de bu süreçte hep ihracatçılarımızın yanında yer aldık\ " diye konuştu .
Erdoğan , geçen yıl mal ve hizmet ihracatında toplam 3 milyar 150 milyon lira destek ödemesi yaptıklarını belirterek , bu yıl destek ödemesinde hedefin 4,1 milyar liraya ulaşmak olduğunu kaydetti .
Salgın döneminde sanal ticaret heyetleri , sanal fuarlar , elektronik ticaret faaliyetleri gibi organizasyonlarla ihracatçıları desteklemeyi sürdürdüklerini dile getiren Erdoğan , şöyle devam etti : \ " Temassız ticaret uygulamasını yaygınlaştırarak ürün sevkiyatlarının kesintisiz yapılabilmesini bu arada temin ettik . Ağustos ayında devreye aldığımız kolay ihracat platformu dünyadaki emsallerine göre çok daha kapsamlı ve etkin hizmetler vermektedir . Yeni nesil ihtisas ve serbest bölge modeliyle özellikle Ar - Ge yoğun , yüksek katmanlı inovasyon ve teknoloji odaklı sektörlerde yeni firmaları ve yatırımları teşvik ediyoruz . Yurt dışı lojistik merkezlerini destekleyerek ihracatçılarımızın tedarik ve dağıtım süreçlerine katkı sağlıyoruz . Halen 102 ülkedeki 146 merkezde görev yapan 201 ticaret müşavirimizle dünyanın her yerinde her an ihracatçılarımızın yanında olduğumuzu gösteriyoruz . \ "
Cumhurbaşkanı Erdoğan , yılın son günlerinde İngiltere ile imzalanan Serbest Ticaret Anlaşmasının Gümrük Birliğinden sonraki en önemli ticaret anlaşması olduğunu vurgulayarak , böylece Birleşik Krallıkla ticari ilişkilerin Brexit sonrası daha da genişleyerek sürebilmesini sağladıklarını anlattı .
Avrupa Birliği ile Gümrük Birliği anlaşmasını güncelleme çalışmalarının sürdüğünü dile getiren Erdoğan , \ " İnşallah 2021 yılında tüm bu çalışmaları daha da ileriye taşıyarak yolumuza devam edeceğiz\ " dedi . \ " SOSYAL BÜNYEYİ VE EKONOMİYİ DESTEKLEYECEK TEDBİRLERİ ALDIK\ "
Cumhurbaşkanı Recep Tayyip Erdoğan , geçen yıl başlayan yakın tarihin en şiddetli salgını sürecinde küresel ticaret , sermaye akımları , yatırımlar ve turizm başta olmak üzere ekonomilerde tarihi daralmalar yaşandığını belirterek , salgının seyrine ilişkin belirsizliklerin önümüzdeki dönemi küresel ekonomi açısından daha da zorlaştırdığını kaydetti .
Böyle bir konjonktürde Türkiye olarak Cumhurbaşkanlığı Hükümet Sisteminin sağladığı avantajlar sayesinde sosyal bünyeyi ve ekonomiyi destekleyecek tedbirleri hızla devreye aldıklarını vurgulayan Erdoğan , nasıl bir musibetle karşılaşılırsa karşılaşılsın Türkiye'nin her türlü zorluğa , yeni gelişen fırsatlara ve farklı senaryolara hazırlıklı olduğunu herkese gösterdiklerini anlattı .
Erdoğan , son 18 yıldır eğitimden sağlığa , adaletten sosyal güvenliğe kadar vatandaşın hayatına dokunan alanlarda gerçekleştirilen bu reformların bu zorlu günlerde ülkeyi diğerlerinden ayrıştırdığını belirterek , şöyle konuştu : \ " Salgın nedeniyle yapmak zorunda kaldığımız kısıtlamaların üretici ve çalışanlarımızın üzerinde oluşturduğu yükü en az seviyeye indirebilmek için pek çok ilave desteği uygulamaya geçirdik . Gerekirse yeni destekleri de devreye alacağız . Ülkemizin ve milletimizin huzuru , geleceği , güvenliği için özellikle atik olacağız , ihtiyatlı olacağız , gerçekçi olacağız , ayaklarımızı yere sağlam basacağız . Hepsinden önemlisi her hal ve şart altında vatandaşlarımızın yanında olmayı sürdüreceğiz . Türkiye salgın sonrası döneme güçlü , dayanıklı ve rekabetçi bir küresel oyuncu olarak girecektir . Salgının etkileriyle mücadeleyi hem makro ekonomik hem de mali alanda atacağımız adımlarla destekleyeceğiz . Ekonomimizin güçlü yönlerini sağlamlaştırırken tedbir gerektiren hususların üzerine de kararlılıkla gideceğiz . \ "
Erdoğan , serbest piyasa ekonomisi çerçevesinde atılan adımların etkisinin finansal piyasa göstergelerine müspet bir şekilde yansımaya başladığını ifade ederek , \ " Kur cephesine baktığımızda Türk lirasının dolara karşı yüzde 12 , avroya karşı yüzde 10 düzeyinde değer kazandığını görüyoruz . Paramızın değerindeki artış ve altın fiyatlarındaki gerileme sayesinde kasım ayından buyana merkezi yönetim borç stokumuz yaklaşık 150 milyar lira azaldı . Sadece bu netice bile 2020 yılı milli gelir tahminimizin yaklaşık yüzde 3'üne denk geliyor . \ " dedi .
Ülke risk biriminin de düştüğünü belirten Erdoğan , \ " Son iki ayda 5 yıl vadeli Türkiye CDS'leri 210 baz puanlık bir gerilemeyle 320 baz puana indi . Türkiye'nin borçlanma maliyetlerini atacağımız kararlı adımlar ve güçlü politika çerçevemizle inşallah düşürmeye devam edeceğiz . \ " diye konuştu . \ " YURT DIŞINDAKİ YATIRIMCILARIN TÜRK VARLIKLARINA TALEBİ ARTMAYA BAŞLADI\ "
Cumhurbaşkanı Erdoğan , yurt dışındaki yatırımcıların Türk varlıklarına olan talebinin de artmaya başladığının görüldüğünü ifade ederek , son aylarda ülkeye yurt dışından 15 milyar doların üzerinde portföy girişinin gerçekleştiğini söyledi .
Türkiye'ye güvenen yatırımcıların bugüne kadar olduğu gibi bundan sonra da kazanmaya devam edeceğini belirten Erdoğan , \ " Ekonomimizin uzun dönemli sürdürülebilir ve kaliteli bir büyüme yapısına kavuşmasını amaçlıyoruz . Büyümenin kendisi kadar istikrarını ve istihdam oluşturmasını da önemsiyoruz . Bu doğrultuda yeni hamlelerle Türkiye'yi değişen küresel değer zincirinin önemli bir oyuncusu haline getireceğiz\ " dedi .
Erdoğan , yüksek teknoloji sektörleri öncelikli olmak üzere çekilecek uluslararası yatırımlarla ülkeyi bir yatırım , üretim ve teknoloji üssü yapacaklarını vurgulayarak , yatırım ortamının daha da iyileştirileceği , öngörülebilirliğin daha da artırılacağı , yatırımcıların beklentilerinin daha yüksek düzeyde karşılanacağı bir ortamın tesisi için gereken tüm adımların atılacağını kaydetti . \ " YAKINDA REFORMLARI KAMUOYUYLA PAYLAŞACAĞIZ\ "
Ekonomi ve hukuk alanındaki reform gündemiyle ilgili yoğun bir hazırlık döneminin geride bırakıldığını anlatan Erdoğan , \ " Arkadaşlarımız , iş dünyamızın ve sivil toplum kuruluşlarının görüş , öneri ve taleplerini en ince ayrıntısına kadar dinlediler . Yakında bu reformları kamuoyuyla paylaşacağız . Reform gündemimize uygun adımları hızla hayata geçireceğiz . Ekonomide bu sene temel hedeflerimizden biri fiyat istikrarını sağlamak olacaktır . \ " şeklinde konuştu .
Erdoğan , enflasyonun bu ülkede yaşayan her bir ferdin hayatına dokunduğunu belirterek , şunları kaydetti : \ " Biz enflasyonu yüzde 30'lar civarından tek hanelere düşürmüş yönetim olarak faiz oranının yüzde 63 olduğu böyle bir dönemden 4,6'ya , enflasyonu da 6,4'e düşürdüğümüz dönemi biz yaşadık . Boşuna konuşmuyorum ben . Yüksek faize karşı olduğumu söylemek boşuna değil . Bütün bunları bu işi yaşayarak söyleyen birisiyim . Şu anda karşımda ağırlıklı yatırımcılarımız var , girişimcilerimiz var ve birçoklarınızın faiz yükü altında nasıl ezildiğinizi biliyorum . Bu bankaların sizi nasıl sömürdüğünü biliyorum . Yeri geldiği zaman Türkiye'yi bir faiz cenneti haline getirmekten bahsediyoruz , ama öbür tarafta bankalarımız , gerek kamu gerek özel sektör bankaları ne kadar kar etmişler , bunu konuşuyorlar . Tamam da sen ne kadar yatırımcı kazandırdın bu ülkeye , bir de bunu söylesene ? Ve ne kadar yatırımcı var , ne kadar istihdam sağlıyoruz ? Bir de bunu konuşun bakalım . Bunu konuşmuyorlar . Bana yatırım lazım , istihdam lazım , üretim lazım , ihracat lazım . Eğer bu dört başlık yoksa hiçbir şey yok . Biz bunla övüneceğiz . Şu anda dünyaya bakalım . Amerika'da faiz oranı ne ? Japonya'ya bakalım faiz oranı ne . Eksi . Gelelim Avrupa'ya , 1-2. İsrail , eksi . Bütün bunlar apaçık ortadayken biz yüksek faizlerle övünüyoruz . Yüzde 20 , yüzde 25 , yüzde 30'lara kadar gitti bir ara . Bununla övünüyoruz . Ve birçok şirketimizi adeta batırmakla övünüyoruz . Arkadaşlar beni dinlerler , dinlemezler , ben bunlara karşıyım . Bunlarla mücadelemi de sonuna kadar devam ettireceğim . Kim ne derse desin . Çünkü ben buna inanmıyorum . İnandığım tek şey var , yüksek faizle bir yere varamayız . ' Efendim bizim şu kadar borcumuz var . Bu borcu neyle ödeyeceğiz ? ' Bu borcu yüksek faizle dışarıdan kendimize imkan sağlamakla değil , kendi kaynaklarımızla bunu nasıl öderiz , onun çalışmasını yapacağız . Bunun başka çıkışı olmaz . \ " \ " KAMU HARCAMALARINI DAHA VERİMLİ HALE GETİRECEK BİR TASARRUF PROGRAMINI HAYATA GEÇİRECEĞİZ\ "
Türkiye Cumhurbaşkanı Recep Tayyip Erdoğan , \ " Kamu harcamalarını daha verimli hale getirecek bir tasarruf programını hayata geçireceğiz . Özellikle cari harcamaların daha tasarruflu bir biçimde yapılmasına özen göstereceğiz . Taşıttan lojmana , temsil ağırlamadan hizmet binası yapımına kadar tüm harcamaları asgari seviyede tutarak , tasarruf tedbirlerine azami riayet edeceğiz\ " dedi .
Erdoğan , kur istikrarının enflasyonla mücadelede önemli bir yer tuttuğunu belirterek , \ " Ama değerli arkadaşlar , domates , patates , leblebi çekirdek . Bütün bunlarla beraber biz bu işte mücadele ederiz diyorsanız , kusura bakmayın bir yere varamazsınız . Asıl iş , faizi düşürmek suretiyle enflasyonu aşağı çekmektir . Bunun bir numaralı enflasyonla mücadelede altyapısını faiz oluşturuyor . Faiz enflasyonla doğru orantılıdır . Ne kadar aşağı çekerseniz o da aşağı gelir çünkü biz bunu yaşadık\ " diye konuştu .
Ekonomik olduğu kadar sosyal boyutunu çok önemli gördükleri enflasyonla bütüncül bir mücadeleyi etkili bir şekilde sürdüreceklerini vurgulayan Erdoğan , cari açıkla mücadelede yapısal önlemlere de hız verdiklerini söyledi .
Cumhurbaşkanı Erdoğan , her türlü ürünü üretebilecek kapasiteye sahip olan imalat sanayinin ithal ara malı bağımlılığını azaltma yönünde mesafe kaydettiklerini belirterek , \ " En önemlisi savunma sanayinde başarıyı getiren yönetişim modelini imalat sanayinin diğer alt sektörlerinde uygulayacağız . Avrupa başta olmak üzere önemli ticaret ortaklarımızdaki canlanma ile turizm ve hizmet sektörlerinin de beklediğimiz toparlanma cari açıkla mücadelemize katkı sağlayacaktır\ " ifadelerini kullandı .
Salgınla mücadeleyi tamamladıktan sonra dönemsel istihdam kayıplarının kalıcı nitelikteki sorunlara dönüşmesini engelleyecek adımları da atacaklarını aktaran Erdoğan , \ " Bu şekilde ekonomide sağlayacağımız güven ve istikrar sayesinde , bu iki kavram çok önemli ; güven ve istikrar . Bundan asla taviz veremeyiz . Üzerimizdeki faiz yükünden de önemli ölçüde kurtulacağımıza inanıyorum\ " diye konuştu .
Erdoğan , kendi dönemlerinde ekonominin en güçlü yanlarından birinin daime sağlam kamu maliyesi olduğunu ifade ederek , \ " Kamu maliyemiz , nispeten düşük borçluluk oranlarımız sayesinde , bugün de bizi pek çok ülkeden olumlu yönde ayrıştırıyor . Dönemsel etkiler nedeniyle bütçe açığımız son yıllarda artış göstermiş olmakla birlikte , alacağımız kararlı tedbirlerle burada da kalıcı bir iyileştirme yapmak amacındayız\ " dedi . \ " 2020 YILINDA TOPLAM BÜTÇE HARCAMALARI 1 TRİLYON 202 MİLYAR LİRAYA ULAŞTI\ "
Bu vesileyle kamu maliyesinde 2020 yılını nasıl geçirdiklerinin kısa bir değerlendirmesini yapmak istediğini dile getiren Erdoğan , yıl sonu rakamlarının bugün itibarıyla netleşmiş durumda olduğunu söyledi .
Erdoğan , 2020 yılında toplam bütçe harcamalarının 1 trilyon 202 milyar liraya ulaşarak , program hedefinin altında kaldığını belirterek , şöyle devam etti : \ " Gelir tarafında ise beklentilerden daha iyi ekonomik performans göstererek 1 trilyon 29 milyar liraya ulaştık . Böylece yıl sonu bütçe açığımız 173 milyar lirayı bile bulmayarak , program hedefi olan 239 milyar liranın altında kaldı . Programda bu sene için öngördüğümüz büyüme oranının gerçekleşmesi durumunda , bütçe açığı milli gelirin yüzde 3,6 oranına gerileyecektir . Böylece yılı yüzde 4,9'luk bütçe açığı hedefinin altında kapatmış olacağız . Gelişmekte olan ülkelerde yüzde 10,7'lik bütçe açığı verildiği bir dönemde , sağladığımız bu başarı takdire şayandır . Geçtiğimiz Eylül ayındaki hazırlıklar sırasında 2021 yılı için yüzde 4,3'lük bir bütçe açığı hedefi koymuştuk . \ "
Cumhurbaşkanı Erodğan , ekim ayının ikinci yarısından itibaren vaka sayılarının tüm dünyada olduğu gibi hızla artmaya başladığını ve ikinci dalganın yaşandığını anlatarak , \ " Önce sağlık , önce insan\ " diyerek , salgının önünü kesmek için gereken tedbirleri yeniden uygulamaya geçirdiklerini ifade etti . \ " MALİ DİSİPLİNDEN TAVİZ VERMEMEKTE KARARLIYIZ\ "
Eylül sonu itibarıyla duyurdukları programın makro ve mali dengelerin doğal olarak bu gelişmelerden etkilendiğini vurgulayan Erdoğan , küresel salgının etkilerinin 2021 yılında da hissedileceğinin anlaşıldığına dikkati çekti .
Cumhurbaşkanı Erdoğan , konuşmasına şöyle devam etti : \ " Aşıyla ilgili gelişmelerin beklenenden daha uzun bir sürece yayılması , tüm dünyada ekonomilerin ve bütçe açıklarının toparlanmasını geciktiriyor . Bu tablo , ülkemizde de 2021 yılı için bütçe öngörülerimize yönelik birtakım riskleri beraberinde getiriyor . Salgının uzamasına bağlı olarak 2020’de bütçe gelirlerinden feragat edip hayata geçirdiğimiz düzenlemelerin bir bölümünü , bu senenin ilk çeyreğine ve hatta bazılarını 2021’in ilk yarısına kadar uzattık . Buna ilaveten , salgın tedbirleri sebebiyle ekonomik aktivitede ortaya çıkan yavaşlama , vergi ve vergi dışı gelirlerimizin düşme ihtimalini beraberinde getiriyor . Bütçemizin harcama tarafında da kısa çalışma ödeneği , ücretsiz izin desteği , esnaf destek paketi gibi ekonomiyi ve istihdamı desteklemeye yönelik artışlar söz konusudur . Sağlık harcamalarındaki ilave artışlar da program hedeflerimizin üzerinde rakamlara işaret ediyor . \ "
Bütçeye gelen bu ilave yüklere rağmen mali disiplinden taviz vermemekte kararlı olduklarını anlatan Erdoğan , \ " Bir taraftan maliye politikasını aktif bir biçimde kullanırken , diğer yandan bütçe açığını aşağıya çekecek tedbirleri hayata geçireceğiz . Bunlardan taviz yok . Böylece mali disiplini , 18 yıldır yaptığımız gibi önümüzdeki dönemde de ekonomimizin en önemli çıpası olarak kullanmayı sürdüreceğiz . Bu amaçla 2021 yılı için bütçe açığını milli gelirin yüzde 3,5’i seviyesinde tutmayı yeni hedef olarak belirledik . Bütçede oluşturacağımız mali alanı , gerekmesi halinde salgın kaynaklı ilave harcama ihtiyaçlarını karşılamak üzere kullanacağız . \ " şeklinde konuştu . \ " TASARRUF TEDBİRLERİNE AZAMİ RİAYET EDECEĞİZ\ "
Cumhurbaşkanı Erdoğan , tedbir paketlerini oluştururken temel prensiplerden taviz verilmediklerini vurgulayarak , şöyle devam etti : \ " Ancak hizmette tasarruf olmayacağının altını özellikle çizmek istiyorum . Hizmetlerimizi artırırken kamu olarak vatandaşın bize emanet ettiği vergileri , en doğru şekilde , ekonomik ve verimli kullanacağız . Bu anlayışla özellikle kamu harcamalarını daha verimli hale getirecek bir tasarruf programını hayata geçireceğiz . Özellikle cari harcamaların daha tasarruflu bir biçimde yapılmasına özen göstereceğiz . Taşıttan lojmana , temsil ağırlamadan hizmet binası yapımına kadar tüm harcamaları asgari seviyede tutarak , tasarruf tedbirlerine azami riayet edeceğiz . Yatırımlarda , kısa sürede sonuç alacağımız üretken alanlara öncelik vereceğiz . Ar - Ge , dijitalleşme , insan kaynakları , lojistik , enerji gibi yatay alanların yanı sıra savunma sanayi ile sulama başta olmak üzere tarımdaki yatırımları hızlandıracağız . \ "
Kamuda tasarrufları artırmanın etkili bir yolunun da dijital dönüşüme hız vermekten geçtiğine işaret eden Erdoğan , \ " Bu kapsamda e - tebligat , uzaktan eğitim , çevrimiçi toplantı ve elektronik belge yönetim sistemleri gibi uygulamaların kullanımını yaygınlaştıracağız . İdarelerimizin ihtiyaçlarının karşılanmasına yönelik alımlarının , ölçek ekonomilerinden yararlanılarak daha düşük maliyetlerle karşılanmasını temin edeceğiz . \ " dedi .
Erdoğan , en büyük gider kalemlerinden olan sağlık alanında koruyucu sağlık hizmetlerini artırıp tedavi harcamalarının azaltılacağının altını çizerek , \ " Kamu finansmanının daha etkin bir biçimde sağlanabilmesi amacıyla Tek Hazine Kurumlar Hesabı kapsamındaki kurum sayısını artıracağız . Kamu harcama programlarını düzenli olarak gözden geçirerek , verimsiz olanları tasfiye edeceğiz . Tabii maliye politikasının önemli ayaklarından biri de vergi politikalarının ekonominin ihtiyacı doğrultusunda tasarlanması ve etkili bir şekilde uygulanmasıdır . Bu kapsamda vergi politikalarımızı adil , öngörülebilir , sade , yatırımı , üretimi , istihdamı , ihracatı teşvik edecek bir temele oturtacağız . İdare alacaklarının zamanında tahsilinin sağlanması için daha etkili bir tahakkuk ve tahsilat mekanizması kuracağız . Kayıt dışılık ile etkin mücadelemizi devam ettireceğiz . \ " diye konuştu .
Cumhurbaşkanı Recep Tayyip Erdoğan , gerek harcamalar gerekse gelirler konusunda öngörülen tedbirlerin detaylarını Hazine ve Maliye Bakanı Lütfi Elvan'ın ileriki günlerde kamuoyuyla paylaşacağını bildirerek , konuşmasını şöyle tamamladı : \ " İktisat tarihi kitaplarına geçecek böylesine zorlu bir küresel konjonktürü , 18 yılın birikimi ve tecrübesi sayesinde başarıyla atlatacağımıza olan inancımız tamdır . Samimiyetle , istişareyle ve ortak akılla çözemeyeceğimiz hiçbir sorun yoktur . Uzun soluklu , sabırlı ve kararlı adımlarla , ülkemizin geleceğini hep birlikte inşa edeceğiz . Vatandaşlarımız müsterih olsunlar , bize güvensinler . \ "

Kanda pıhtılaşmaya yol açtığı endişesiyle 20'den fazla ülke Corona virüse karşı geliştirilen Oxford - AstraZeneca aşısının kullanımını askıya aldı .
Avrupa İlaç Ajansı ise AstraZeneca aşısının kullanımını tavsiye etmeye devam ediyor .
Ajans , aşının faydalarının olası yan etkilerine ağır bastığının altını çiziyor .
Corona virüse karşı geliştirilen Oxford - AstraZeneca aşısı , \ " Kan pıhtılaşmasına yol açıyor mu ? \ " sorusuyla gündemde .
Birçok ülke , bu endişe nedeniyle aşınının kullanımını tedbir amaçlı askıya aldı .
Aşının kullanımını durduran ülkeler arasında Almanya , Fransa , İtalya ve İspanya da var .
Son olarak KKTC , Letonya ve İsveç de aşının kullanımını askıya aldı .
Panik havası büyürken Avrupa İlaç Ajansı AstraZeneca aşısının kullanımını tavsiye etmeye devam ediyor .
Avrupa İlaç Ajansı Başkanı Emer Cooke , AstraZeneka aşısının yan etkilerini incelemeye devam ettiklerini ancak an itibariyle aşısının piyasadan çekilmesi veya askıya alınmasına gerek duyulmadığını vurguladı .
Aşının faydalarının olası yan etkilerine ağır bastığının altını çizdi .
Avrupa İlaç Ajansı , kan pıhtılaşmasıyla ilgili araştırmasının sonuçlarını perşembe günü açıklayacak .
Dünya Sağlık Örgütü gözlenen etkiler ile aşı arasında kanıtlanmış bir bağlantı olmadığını ve insanların panik yapmaması gerektiğini açıkladı .
Oxford AstraZeneca'nın verdiği bilgiye göre toplam 17 milyon aşı yapıldı ve sadece 37 kişide bu probleme rastlandı .
Aşıyı geliştiren bilim insanları , çalışmalarının arkasında .
İngiltere'de aşının güvenli olduğunu duyurdu .
İngiliz basını , Avrupa ülkelerinin bu tavrının ardında bilimden başka nedenler mi var sorusunu yöneltiyor .
İtalyan İlaç Dairesi Başkanı Nicola Magrini da , AstraZeneca aşılarını askıya alma kararının \ " siyasi\ " olduğunu öne sürdü .
Fransa Sağlık Bakanı Olivier Veran da gazetecilere yaptığı açıklamada , AstraZeneca aşısının risk - fayda oranının olumlu yönde seyretmeye devam ettiğini söyledi .

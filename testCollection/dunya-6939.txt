Cumhurbaşkanı Recep Tayyip Erdoğan , Avrupa Birliği ( AB ) Komisyonu Başkanı Ursula von der Leyen ile bir video konferans görüşmesi gerçekleştirdi . Cumhurbaşkanı Erdoğan , görüşmede , AB’nin Türkiye’nin gündeminde öncelikli konumda olduğunu ve Türkiye’nin geleceğini Avrupa’da gördüklerini ifade etti .
Cumhurbaşkanlığı İletişim Başkanlığından yapılan açıklamaya göre , görüşmede , Türkiye - AB ilişkilerinin geliştirilmesine yönelik hususlar ele alındı ve bölgesel gelişmeler değerlendirildi .
Cumhurbaşkanı Erdoğan , görüşmede , AB’nin Türkiye’nin gündeminde öncelikli konumda olduğunu ve Türkiye’nin geleceğini Avrupa’da gördüklerini ifade etti .
Yeni yılda AB ile ilişkilerde yeni bir sayfa açmak istediklerini belirten Cumhurbaşkanı Erdoğan , AB’nin bazı üyelerinin kaprisleri ve ürettikleri yapay sorunlar nedeniyle 2020 yılının yeterince değerlendirilemediğini , bu durumun sadece ilişkilerin geleceği bakımından değil , geniş ortak coğrafya açısından da sürdürülebilir olmadığını dile getirdi .
Cumhurbaşkanı Erdoğan , Türkiye - AB ilişkilerinde olumlu gündem için ilk aşamada kullanılacak en önemli aracın 18 Mart Mutabakatı’nın güncellenmesi olduğunu belirterek , 2021 yılının göç alanında başlatılacak yeni iş birliği açısından verimli bir ortam sunduğuna işaret etti .
Gümrük Birliği’nin güncellenmesi , Türk vatandaşlarına vize serbestisi sağlanması ve üyelik müzakerelerinde adım atılması gerektiğini bildiren Cumhurbaşkanı Erdoğan , karşılıklı güvenin yeniden tesis edilmesi , istişare mekanizmalarının yeniden işletilmesi , komşudan öte müzakere sürecindeki aday ülke olan Türkiye’ye yönelik dışlayıcı , ayrımcı eylem ve söylemlere son verilmesi gerektiğini vurguladı .
Cumhurbaşkanı Erdoğan , düzenli Türkiye - AB zirvelerini ve üst düzey diyalog toplantılarını yeniden başlatmakta fayda gördüğünü ifade etti .

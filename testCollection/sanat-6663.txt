Ünlü oyuncu Bensu Soral , Kobe Bryant'ı resmettiği ' RIP Black Mamba ' isimli eserini NFT'ye dönüştürdü ve satışa sundu . Blockchain ile imzalanarak kripto para birimleriyle satılması beklenen eser için şimdiye kadar hiç teklif verilmedi .
Son dönemde adını en sık duyduğumuz kavramlardan biri olan NFT'ye olan ilgi her geçen gün artmaya devam ediyor .
Blockchain teknolojisinin beraberinde getirdiği büyük yeniliklerden biri olarak karşımıza çıkan NFT kısaca , dijital varlıkların Blockchain ile imzalanarak kripto para birimleriyle satılması anlamına geliyor .
Aslında aklınıza gelebilecek her türden dijital varlığın bir NFT olması mümkün ancak gündeme gelen yönüyle değerlendirecek olursak , NFT şu an için adeta dijital sanat dünyasında bir dönüşüm teknolojisi olarak kullanılıyor .
Geçtiğimiz birkaç haftada hayli popüler hale gelen NFT , haliyle ülkemizde de karşılık bulmaya başladı .
Ünlü Türk çizer Tarık Tolunay , eserlerinden birini NFT'ye dönüştürmüştü ve bu eser yaklaşık 36 bin dolarlık bir teklif alarak satılmıştı .
Şimdi ise ünlü oyuncu Bensu Soral , geçtiğimiz yıl hayatını kaybeden Kobe Bryant'ın yer aldığı bir çizimini NFT'ye dönüştürdü ve satışa sundu .
ESER AÇIK ARTIRMADA TEKLİF BEKLİYORWebtekno'dan Nagehan Çavuş'un haberine göre , Bensu Soral'ın ilk NFT'si , şu an OpenSea'de teklif bekliyor .
Önümüzdeki 4 gün boyunca açık artırma ile teklif alacak olan eser , en yüksek teklifi veren kişiye satılacak .
Şu an için herhangi bir teklif verilmeyen eserin en düşük teklif fiyatı ise 2,5 Ethereum olarak belirlenmiş durumda .
Bu da yaklaşık olarak 4 bin 449 dolara denk geliyor .

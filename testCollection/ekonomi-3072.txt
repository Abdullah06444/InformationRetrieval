Karayolları Genel Müdürlüğü ( KGM ) , bugünden ( 7 Ekim ) itibaren geçerli olmak üzere otoyol ve köprü geçiş ücretlerinde ortalama yüzde 20 zam yapıldığını bildirdi .
KGM'den yapılan yazılı açıklamada , kontrollü otoyol ve Boğaz köprülerinin hizmet ömürlerinin uzatılması amacıyla bakım onarımlarının düzenli olarak yapılabilmesi için , her yıl Üretici Fiyat Endeksi'ne ( ÜFE ) göre düzenlenmesi gereken geçiş ücretlerinin , geçen yıl yüzde 33,64 olan enflasyona rağmen 21 aydır artırılmadığı belirtildi .
Açıklamada , Boğaz köprülerine büyük bakım onarımların yapılması , işçilik ve malzeme fiyatlarındaki artışlar ile bakım - işletme maliyetlerindeki yükselmeler de göz önüne alınarak yol standartlarının sürdürülebilirliğini sağlamak için , otoyol ve köprülerdeki geçiş ücretlerinin asgari düzeyde artırılmasının zorunlu hale geldiği vurgulandı .
Buna göre , yarından geçerli olmak üzere otoyol ve köprü geçiş ücretlerinde ortalama yüzde 20 fiyat düzenlemesi yapıldığı kaydedilen açıklamada , şu bilgilere yer verildi : \ " Otoyollarda otomobil için en yakın mesafe ücreti 3 lira , en uzak mesafe ücreti 30 lira , Boğaz köprüleri otomobil geçiş ücreti ise 10,50 lira olarak belirlenmiştir . 15 Temmuz Şehitler Köprüsü ve Fatih Sultan Mehmet Köprüsü geçiş ücret tarifesi ise aks aralığı 3,20 metreden küçük iki akslı araçlar için 10 lira , aks aralığı 3,20 metre ve 3,20 metreden büyük Ulaşım Koordinasyon Merkezi kararı gereğince geçebilen ve geçemeyen her türlü iki akslı araçlar için 13,50 , 3 akslı her türlü araçlar için 29,50 , 4 ve 5 akslı her türlü araçlar için 58,75 , 6 ve yukarı akslı araç için 78,25 ve motosikletler için de 4,25 olarak belirlendi . \ "
Açıklamada ayrıca otoyollardaki geçiş ücret tarifelerini içeren bilgilerin ise , uygulama tarihinden itibaren Karayolları Genel Müdürlüğünün internet sitesi w.kgm.gov.tr adresinde yol kullanıcılarının ve ilgililerin hizmetine sunulacağı belirtildi .

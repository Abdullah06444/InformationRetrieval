Hande Küden , bir yıldır çaldığı Berlin Filarmoni Orkestrası’na asil üye olarak kabul edildi ve bu başarıyı elde eden ilk Türk kemancı oldu .
Keman sanatçısı Hande Küden , Berlin Filarmoni Orkestrası’na asil üye olarak kabul edildi .
Bir yıldır çaldığı Filarmoni’nin birinci keman grubuna asil üye olarak katılan ilk Türk kemancı olan Küden , Orkestra’nın web sitesindeki açıklamasında , " Berlin Filarmoni müzisyenleriyle birlikte çalmayı 13 yaşındayken hayal ediyordum ve şimdi hayalim gerçek oldu . Harika meslektaşlarımla birlikte performans sergilemekten ve şahane bir keman grubunun parçası olmaktan dolayı çok mutluyum " dedi .
FAZIL SAY'DAN TEBRİK Piyanist ve besteci Fazıl Say da Küden’in başarısını Twitter’da kutlayarak şunları söyledi : " Bravo sevgili Hande , olağanüstü bir başarı . Yürekten tebrik ederim . Keman sanatçısı Hande Küden , bir yıldır çaldığı Berlin Filarmoni Orkestrası 1. keman grubuna asil üye olarak kabul edildi . Berlin Filarmoni Orkestrası’na Türkiye’den kabul edilen ilk keman sanatçısı . "
Küden , Eylül 2019’dan bu yana Berlin Filarmoni’nin birinci keman grubunun bir üyesi .
Filarmoni’ye katılmadan önce Alman Senfoni Orkestrası Berlin'de konser şef yardımcısı olarak birkaç yıl çalıştı .
Küden , Filarmoni ile çalarak mükemmeliyetçiliği öğrendiğini söyleyerek , " Arka arkaya ne kadar konser verirsek verelim , her biri eşit derecede önemli ve aynı tutkuyla çalınmalı " ifadesini kullandı .
HANDE KÜDEN KİMDİR ?
2001 yılında Daniya Kaynova ile Adana’da keman eğitimine başlayan Küden , II. " Gülden Turalı "
Keman Yarışması , XIV. Edirne Uluslararası Oda Müziği Yarışması , " Necdet Remzi Atak "
Keman Yarışması ve X. Independent Music Competition " Individualis " gibi yarışmalarda birincilik ödülleri aldı ve Berlin " IbolykaGyarfas "
Keman Yarışması'nda özel ödül kazandı .
2007 yılında şef Cem Mansur’un kurmuş olduğu Türkiye Gençlik Filarmoni Orkestrası’nın dört sene boyunca başkemancılığını yapmış olan Küden , 2012’de yılında TUGFO eşliğinde Hüseyin Sermet ve Efe Baltacıgil ile Beethoven Triple Konçertosunu 2012 Bonn Beethoven Festivalinde seslendirdi , 2017 yılında ise Tchaikovsky Keman Konçertosunu Arte Tv‘nin de canlı yayınladığı Berlin Young Euro Festivalinde seslendirdi .
2013’te İKSV’nın " Aydın Gün Teşvik Ödülü " ne layık görülen Küden , 2014’te 5. Donizetti Klasik Müzik Ödülleri'nde Andante dergisi tarafından " Yılın Genç Müzisyeni " seçildi .
2018’de ise Küden'e Adana Rotary Klubü tarafından Meslek Hizmet ödülü verildi .
Türkiye'de vermekte olduğu solo konserlerin yanı sıra , oda müziği konserleri de veren Küden , 2011 yılında kurmuş oldukları Lepidus Quartet’in 1. kemancılığını sürdürüyor .
Hochschule für Musik Hanns Eisler Berlin’de Stephan Picard ile keman , Tabea Zimmermann ile keman ve viyola dallarından mezun oldu .
Eğitimi süresince Hanns Eisler " Lucia - Loeser "
Bursu ve DAAD Sanatçı Bursunu aldı .
Küden , Deutsche Symphonie Orchester Berlin ve Berlin Filarmoni Orkestraları'nın akademilerini başarıyla tamamladıktan sonra 2016 yılında Deutsches Symphonie Orchester Berlin’in Konzertmeister yardımcılığını kazandı .
2019’dan itibaren kariyerine Berlin Filarmoni Orkestrası'nın 1. keman grubu üyesi olarak devam ediyor .
Filarmoni'ye asil üye olarak kabul edildi .

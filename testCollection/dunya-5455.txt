Portekiz’de Pfizer - BioNTech’in geliştirdiği Covid - 19 aşısını olan 41 yaşındaki hemşire 2 gün sonra hayatını kaybetti .
Corona virüs salgını Avrupa’da etkisini arttırmaya devam ederken , 27 Aralık’ta Avrupa Birliği ( AB ) üyesi ülkelerde Covid - 19’a karşı aşılamalar başlamıştı .
Portekiz’de 30 Aralık 2020'de Pfizer - BioNTech’in geliştirdiği Covid - 19 aşısını olan Portekiz Onkoloji Enstitüsü Pediatri Bölümü'nde ( OPI ) çalışan 41 yaşındaki Sonia Acevedo 2 gün sonra hayatını kaybetti .
Yetkililer , Acevedo’nun ani ölümünün arkasında aşının olduğuna dair hiçbir kanıt bulunmadığını ve olayın derinlemesine araştırıldığını belirtti .
Yetkililer , Acevedo’nun kesin ölüm nedeni için otopsi raporunun beklendiğini açıkladı .
OPI tarafından yapılan açıklamada , Acevedo’nun aşı olduktan sonra herhangi bir olumsuz reaksiyon göstermediği , daha önce belirgin bir hastalığı ya da alerjik bir geçmişi olmadığı ifade edildi .
Acevedo’nun babası Abilio Acevedo ise Portekiz basınına yaptığı açıklamada , " O iyiydi . Hiçbir sağlık sorunu yoktu . Covid - 19 aşısını yaptırdı fakat hiçbir semptom göstermedi . Ne olduğunu bilmiyorum . Sadece yanıtları istiyoruz . Kızımın ölümüne neyin yol açtığını bilmek istiyorum " dedi .
Portekiz medyasında yer alan haberlerde , Acevedo’nun OPI'de aşılanan 538 sağlık çalışanından birisi olduğu ifade edildi .

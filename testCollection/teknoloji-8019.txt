Elon Musk , Twitter üzerinden Neuralink hakkında yeni açıklamalarda bulundu .
Musk , insan ve bilgisayar arasında doğrudan bağlantı kuracak Neuralink çipinin insanlı deneylere bu yılın sonlarında başlayabileceğini belirtti . Çip , ABD Gıda ve İlaç İdaresi'nden ' çığır açan cihaz ' unvanını almış olsa da henüz insan üzerinde deney yapmasına imkan verecek izinleri almayı başaramadı .
Tesla ile elektrikli otomobil üreten , SpaceX ile uzayı devletlerin tekelinden kurtaran ve Hyperloop ile toplu taşımada çığır açmayı hedefleyen Elon Musk kuşkusuz son dönemde adından en çok söz ettiren isimlerden biri .
Amazon’un kurucusu Jeff Bezos’un ardından dünyanın en zengin ikinci insanı olan Musk Twitter üzerinden yaptığı açıklama ile bir kez daha gündemde .
İnsan ve bilgisayar arasında doğrudan bağlantı kuracak Neuralink çipi hakkında açıklamalarda bulunan Musk , insanlı deneyler için tarih verdi .
Konu ile ilgili bir Twitter kullanıcısının sorusunu yanıtlayan Musk , " Neuralink implant güvenliğini sağlamak çok sıkı çalışıyor ve ABD Gıda ve İlaç Dairesi ile yakın iletişim içerisindeler . İşler iyi giderse , bu yılın sonlarında ilk insan deneylerine başlayabiliriz . " ifadelerini kullandı .
Neuralink’i geçtiğimiz yıl tanıtan milyarder girişimci , beyin implantının ; hafıza kaybına depresyona ve görme engeline kadar çeşitli nörolojik sorunları ve omurga yaralanmalarını çözebileceğini iddia etmişti .
Musk'ın 2016 yılında hayata geçirdiği Neuralink adlı şirketin amacı çok yüksek bant genişliğine sahip beyin - makine ara yüzleri geliştirmek .
Musk geçtiğimiz dönemde söz konusu teknoloji sayesinde beş yıl gibi kısa bir süre içinde insanların konuşmaya ve dil bilmeye ihtiyacı olmayacağını iddia etmişti .
Çip , ABD Gıda ve İlaç İdaresi'nden ' çığır açan cihaz ' unvanını almış olsa da henüz insan üzerinde denemelere başlanmadı .

Yunanistan'da yeni tip corona virüsün ( Covid - 19 ) yayılmasının önlenmesi amacıyla Türkiye ile doğrudan uçuşlara getirilen kısıtlamaların kaldırıldığı bildirildi .
Yunanistan Sivil Havacılık Otoritesi tarafından yapılan açıklamada , bu sabah saat 06.00'da son bulan Türkiye ile uçuş kısıtlamalarının uzatılmaması kararı alındığı belirtildi .
Buna göre , Avrupa Birliği ( AB ) vatandaşları ve Yunanistan'da ikamet izni bulunan Türk vatandaşları Türkiye ile Yunanistan arasında karşılıklı seyahat edebilecek .
PCR TESTİ ZORUNLULUĞU VE 7 GÜN KARANTİNAYolcuların ülkeye girişte havalimanında son 72 saat içinde alınmış negatif sonuçlu PCR testi sunmasının zorunlu olduğu belirtilen açıklamada , gelecek yolcuların 7 gün süreyle karantinada kalacağı belirtildi .
Açıklamada , bazı istisnalar dışında diğer ülke vatandaşlarının Yunanistan’a havalimanından giriş yasağının 5 Nisan 2021'e kadar uzatıldığı kaydedildi .
Yunanistan , Covid - 19 nedeniyle getirilen kısıtlamalardan olumsuz etkilenen ekonomiyi yeniden canlandırmak için bugünden itibaren bazı kısıtlamaları gevşetiyor .

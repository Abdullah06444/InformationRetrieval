Güney Amerika ülkesi Venezuela'da en yüksek ikinci zirve olarak bilinen Humboldt Zirvesindeki son buzul kütlesi küresel ısınma nedeniyle hızla eriyor .
Küresel ısınma dünyanın dört bir yanında olduğu gibi Güney Amerika'da da etkisini gösteriyor .
Venezuela'daki son buzul kütlesi küresel ısınma nedeniyle hızla eriyor .
El Nacional internet sitesinin haberine göre , Venezuelalı araştırmacılar , ülkenin kuzeybatısındaki Sierra Nevada de Merida Dağı'nın zirvesinde yer alan Humboldt Zirvesindeki son buzulun erimek üzere olduğunu bildirdi .
Araştırmacıların Mayıs 2019 ila Ekim 2020’de iklim değişikliğinin etkilerini belgelemek amacıyla topladıkları kayıtlara göre , Humboldt Zirvesindeki son buz kütlesinin tamamen erimesine çok az süre kaldı .
Bilim adamlarına göre , buzulun başlangıçtaki büyüklüğü 300 futbol sahası genişliğindeydi .
20. yüzyıl boyunca yükselen atmosferik sıcaklıklar buzulların hızla küresel daralmasına neden olurken , Tropik And Dağları bu değişikliklerden en çok etkilenen yerlerin başında geliyor .

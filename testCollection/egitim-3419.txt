Milli Eğitim Bakanlığı , 1 Mart'tan itibaren liselerde yüz yüze eğitimin haftada en az 16 , en fazla 24 saat olacağını bildirdi . Liselerde birinci dönem yapılamayan sınavlar , 1 Mart'tan itibaren 2 haftayı geçmeyecek şekilde yüz yüze planlanacak .
Son dakika haberi !
Milli Eğitim Bakanı Ziya Selçuk imzasıyla illere gönderilen yazıda , liselerde yüz yüze eğitim ve yüz yüze sınavlarla ilgili detaylara yer verildi .
Buna göre , 2020-2021 eğitim öğretim yılının ikinci dönemi , 15 Şubat itibarıyla uzaktan eğitimle başlayacak .
1 Mart itibarıyla da 12. sınıflarda seyreltilmiş sınıf uygulamasıyla yüz yüze eğitime geçilecek .
Yüz yüze eğitimle yürütülecek eğitim ve öğretim faaliyetlerine katılım isteğe bağlı olacak ve devam zorunluluğu aranmayacak .
Ancak yüz yüze eğitim faaliyetlerine katılmayacak öğrenciler için velileri , öğrenciyi yüz yüze eğitim için eğitim kurumuna göndermek istemediklerine dair taleplerini , bir dilekçeyle eğitim kurumu müdürlüğüne iletecek .
SINAV VE EĞİTİM PLANLAMALARI NASIL YAPILACAK ?
Lise son sınıflarda 1 Mart itibarıyla yüz yüze yapılacak dersler , öğrencilerin merkezi sınavlara ilişkin beklenti ve ihtiyaçları da dikkate alınarak , haftada en az 16 , en fazla 24 saat olacak şekilde eğitim kurumu müdürlüklerince belirlenerek planlanacak .
Mesleki ve teknik ortaöğretim kurumlarında birinci dönem itibarıyla işletmelerde beceri eğitimine devam etmek isteyenlerle ikinci dönemde devam etmek isteyenlerin durumları değerlendirilerek , 15 Şubat Pazartesi gününden itibaren söz konusu eğitime devam etmeleri sağlanacak .
Yüz yüze eğitim ve öğretimin devam edeceği süre ile ölçme ve değerlendirme uygulamaları sürecinde barınma ihtiyacı olan öğrenciler , talep etmeleri halinde durumlarına uygun paralı / parasız yatılı olarak ilgili mevzuat hükümlerine göre okul pansiyonlarından yararlandırılacak .
Sınavlar , pansiyonu bulunan eğitim kurumlarında pansiyonda yoğunluk oluşturmayacak şekilde planlanacak .
Mesleki ve teknik ortaöğretim kurumları ile güzel sanatlar ve spor liselerinde öğrenim gören öğrencilerin barınma talepleri ise kayıtlı oldukları program türü ile alan / dalının bulunduğu okulların pansiyonlarında karşılanacak .
Yüz yüze planlanmayan 12. sınıf dersleri ile diğer sınıfların dersleri uzaktan eğitim kapsamında yürütülecek .
Öğrenciler , ölçme ve değerlendirme uygulamalarında , yüz yüze ve uzaktan eğitim kapsamında işlenen derslerin tüm konularından sorumlu olacak .
ÖZEL EĞİTİM KURUMLARINDAKİ EĞİTİM VE SINAV SÜREÇLERİ NASIL OLACAK ?
Lise kademesinde eğitim veren tüm özel eğitim okulları ve diğer okullar bünyesindeki özel eğitim sınıflarında da 15 Şubat itibarıyla uzaktan eğitime , 1 Mart'tan itibaren ise haftada 5 gün yüz yüze eğitime geçecek .
Bilim ve sanat merkezleri de programları dahilinde yüz yüze eğitime geçecek .
Kaynaştırma / bütünleştirme yoluyla öğrenim gören öğrencilerin sınıf seviyelerine göre destek eğitim odası eğitim faaliyetleri yüz yüze / uzaktan başlayacak .
Yazıda , 2020-2021 eğitim öğretim yılının birinci döneminde yüz yüze yapılamayan sınavlara ilişkin bilgilere de yer verildi .
Buna göre , liselerde tüm sınıf seviyelerinde birinci döneme ilişkin yapılamayan sınavların takvimi , 1 Mart'tan itibaren 2 haftayı geçmeyecek şekilde eğitim kurumu alan zümre başkanları kurulunca belirlenip planlanacak .
Eğitim kurumu müdürlüklerince gerekli tedbirler alınarak , sınavların uygulanması sağlanacak ve birinci döneme ilişkin tüm iş ve işlemler , 19 Mart Cuma gününe kadar e - Okul sistemine işlenerek tamamlanacak .
HER SINAV , BİR DERS SAATİ SÜRE VERİLEREK UYGULANACAKBirinci dönemde yapılamayan sınavların kapsamı , 1 Kasım 2020'ye kadar işlenen konularla sınırlı tutulacak .
Her bir sınav , atölyelerdeki uygulama sınavları gibi zorunlu haller dışında , bir ders saati ( 40 dakika ) süre verilerek uygulanacak ve sınav soruları , bu süreye uygun olarak hazırlanacak .
Öğrenci hareketliliğini asgari düzeyde tutmak amacıyla bir günde her bir öğrenci için iki ders , zorunlu hallerde en fazla üç dersten sınav yapılabilecek .
Herhangi bir nedenle sınavlara katılamayan ve okul yönetimince mazereti uygun görülen öğrenciler , ilgili alan zümre öğretmeninin belirleyeceği tarihte sınava alınacak .
Sınav tarihleri , en az bir hafta önceden öğrencilere duyurulacak ve e
- Okul Sistemine işlenecek .
Sınavlar , Kovid - 19 salgını kapsamında başta temizlik , maske ve fiziki mesafe kuralları olmak üzere alınan önlem ve tedbirlere uygun bir şekilde yapılacak .
SORUMLULUK SINAVLARINA İLİŞKİN MERAK EDİLENLERSorumluluk sınavları da 1-31 Mart döneminde tamamlanacak şekilde eğitim kurumu müdürlüklerince planlanacak .
Hazırlık sınıflarından bir üst sınıfa sorumlu geçen öğrenciler ile kazandıkları üniversitelere diplomalarını beyan etmek zorunluluğu bulunan öğrenciler de sorumluluk sınavlarına girebilecek .
Sorumlu olunan dersin sınavından 50 ve üzeri puan alan öğrenciler başarılı olacak ve sorumlulukları kalkacak .
İller arası hareketliliğin azaltılması amacıyla yüz yüze eğitim kapsamına alınmayan sınıflar düzeyindeki öğrenciler , istemeleri halinde , KKTC dahil bulundukları yerleşim yerlerinde öğrenim gördükleri okul ile aynı okul türündeki eğitim kurumlarında , aynı okul türü bulunmaması halinde aynı programı uygulayan resmi ve özel okullarda sınavlara girebilecekler .
Mesleki ve teknik ortaöğretim kurumları ile güzel sanatlar ve spor liselerinde ise öğrencinin bulunduğu yerleşim yerlerine yakın il ve ilçelerde bulunan kayıtlı olduğu okulla aynı okul / program türü / alan / dalı bulunması şartıyla sınavlara girebilecekler .
Bu kapsamda okulların gerekli hazırlık ve planlamaları yapabilmesi için öğrenci velileri , 26 Şubat Cuma gününe kadar sınava girilecek dersleri de belirterek bu konudaki taleplerini ikametlerinin bulunduğu ildeki ilgili okul müdürlüğüne bir dilekçeyle bildirecek , öğrencilerin öğrenim gördüğü okul müdürlüğünü de bu konuda bilgilendirecek .
LİSELERDE İKİNCİ DÖNEM PUANLAR NASIL BELİRLENECEK ?
2020-2021 eğitim öğretim yılının ikinci dönemine ilişkin puanlar , haftalık ders saati sayısına bakılmaksızın , öğrencinin ; her dersten sınav puanı , performans çalışması puanı ve derse katılıma ilişkin performans puanı ile öğrenciye dersi ve konusu birinci dönem belirlenip verilen ve öğrencinin ikinci dönem ders öğretmenine teslim etmesi gereken proje ödevi puanıyla belirlenecek .
2020-2021 eğitim öğretim yılının ikinci dönemine ilişkin olarak yapılacak birinci sınavlar , 16 Nisan 2021 tarihine kadar tamamlanacak şekilde planlanacak ve eğitim kurumu müdürlüklerince sınavların yüz yüze uygulanması sağlanacak .
Kendisinde veya birlikte kaldığı aile bireylerinden herhangi birinde kronik hastalık bulunan öğrenciler , okul içinde uygun bir zamanda ve izole bir ortamda sınava alınacak .

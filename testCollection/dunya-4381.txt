Japonya genelinde son 3 haftadır etkisini hissettiren yoğun kar yağışı sonucu hayatını kaybedenlerin sayısı 29'a çıktı .
Kamu yayıncısı NHK’nın haberine göre , aralık ortasından bu yana devam eden kar yağışlarında şimdiye dek 29 insan yaşamını yitirdi .
Ülke genelinde olumsuz hava şartları sebebiyle 400’den fazla hava yolu seferi iptal edildi .
Yamagata eyaletinde hızlı tren seferleri hafta sonuna kadar askıya alındı .
Kuzeydeki Akita eyaletinin Yokote ilçesinde rekor seviye kar yağışı sonrası , Öz Savunma Kuvvetleri ( SDF ) personeli arama kurtarma için bölgeye sevk edildi .
Japonya Meteoroloji Ajansı ( JMA ) yeni yıl tatilindekine kıyasla , ülkeye daha etkili soğuk hava kütlesinin giriş yaptığını ve hafta sonuna dek yoğun kar yağışı beklendiğini açıkladı .
Kar derinliğinin normalden 3 kat daha fazla seyrettiği Tohoku ve Hokuriku bölgelerinde çığ riskine karşı uyarılar yapılıyor .
JMA'ya göre , Japon Denizi kıyılarında süren yoğun yağış sonrası kar kalınlığının bir günde 120 santimetreye ulaşacağı tahmin ediliyor .

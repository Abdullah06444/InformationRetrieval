Japonya'dan Fukuşima açıklarında 7.1 büyüklüğünde deprem yaşandı .
Fukuşima'da 2011 yılında meydana gelen depremin ardından bölgede nükleer felaket yaşanmıştı .
Japonya'dan son dakika deprem açıklaması geldi .
Depremin Fukuşima'ya 60 kilometre uzaklıkta yaşandığı bildirildi .
Depremin büyüklüğü 7.1 olarak açıklandı .
Deprem sonrası bölge genelinde 100'den fazla yaralının olduğu bildirildi .
Japonya Meteoroloji Ajansı'ndan ( JMA ) yapılan açıklamada , Fukuşima açıklarında dün gece yerel saatle 23.07’de , 60 kilometre derinlikte deprem kaydedildiği belirtildi .
Fukuşima kıyılarında yaşanan depremin önce 7,1 olarak açıklanan büyüklüğü 7,3 şeklinde ; 23.08 olarak bildirilen saati ise 23.07 olarak güncellendi .
Fukuşima kıyılarında dalgalanmaların yaşandığı ifade edilen açıklamada , tsunami tehlikesinin bulunmadığı kaydedildi .
Deprem , Miyagi , İwate , Akita , Gunma , Saitama , Aomori ve başkent Tokyo'da hissedildi .
Kyodo ajansının haberine göre bölge genelinde 100’den fazla yaralı bildirilirken , ölüm kaydedilmedi .
Bölge geneli konuşlu nükleer santrallerde anormallik tespit edilmedi .
HÜKÜMET TETİKTESabah saatlerinde bir araya gelen kabine üyeleri , depremin verdiği hasara ilişkin bilgilendirildi .
Kabine Başsekreteri Kato Katsunobu , düzenlediği basın toplantısında , Başbakanlık Ofisinde görev gücü oluşturulduğunu söyledi .
Hasar tespiti ve arama kurtarma faaliyetleri için Başbakan Suga Yoşihide'nin görev gücüne talimat verdiği belirtildi .
Suga , deprem sonrası Afet Yönetim Bakanı Haçiro Okonogi’yi kabul etti .
İkilinin görüşmesi sonrası Suga , depremin ardından can kaybı rapor edilmediğini bildirerek , yaralılara geçmiş olsun dileklerini sundu .
Savunma Bakanı Kişi Nobuo , deprem sonrası ciddi bir hasarın oluşmadığını belirterek , ilgili bakanlık ve yerel idarelerle iş birliğinin sürdüğünü kaydetti .
Kişi , gerekli görülmesi halinde Öz Savunma Kuvvetleri ( SDF ) güçlerinin afet yardım görevine hazır olduğunu açıkladı .
ELEKTRİK VE SU KESİNTİSİ , TOPRAK KAYMASIKamu yayıncısı NHK'nın haberine göre , Joban Otoyolunda toprak kayması ve bazı bölgelerde su kesintileri meydana geldi .
Deprem sonrası birkaç noktada yaşanan küçük çaplı yangının kısa sürede söndürüldüğü , artçı sarsıntılara karşı tedbirli olunması gerektiği kaydedildi .
Bölge geneli deprem sonrası yaklaşık 900 bin haneyi etkileyen elektrik kesintilerinin sabaha doğru normale döndüğü bildirildi .
Doğu Japonya Demiryolları’na ait bazı tren seferleri askıya alındı .
Fukuşima eyalet valiliğine göre , şehirde oluşturulan 60’tan fazla tahliye merkezinde deprem sonrası geçici barınma sağlanıyor .
TSUNAMİ RİSKİ OLUŞMADIDeprem sonrası ajansa değerlendirmede bulunan Tokyo Üniversitesi Deprem Araştırmaları Enstitüsünden Prof. Satake Kenji , 2011'de yaşanan 9 büyüklüğünde Tohoku depremine atıfta bulunarak , \ " 10 yıl sonra bu ölçekte bir artçı depremin yaşanması şaşırtıcı değil . \ " ifadelerini kullandı .
Kıyı dalgalanmalarına da değinen Satake , sarsıntının deniz yüzeyinden 55 kilometreden fazla derinlikte olması sebebiyle tsunami riskinin oluşmadığını belirtti .
2011'DEKİ NÜKLEER FELAKETJaponya'da 2011 yılında meydana gelen Tōhoku depreminin ardından Fukuşima'da nükleer felaket yaşandı .
Depremin ardından yaşanan tsunami nedeniyle Fukuşima'daki nükleer santraldeki reaktörler atmosfere radyoaktif madde sızdırmaya başlamıştı .
2011 yılında meydana gelen depremin büyüklüğü 9.0 olarak ölçülmüştü .
DEPREM ANINDA NE YAPMALI ?

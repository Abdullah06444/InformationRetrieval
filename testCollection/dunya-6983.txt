Aşılama başladığı günden bu yana konuşulan Covid - 19 aşılarının yan etkileriyle ilgili İngiltere'den açıklama geldi .
Ülkede her 10 kişiden birinde görülen Covid - 19 aşısı sonrası yan etkilerin aslında iyiye işaret olduğu ortaya çıktı .
Uzmanlar , yan etkilerin bağışıklık sisteminin olması gerektiği gibi çalıştığını gösterdiğini söyledi .
1 yılı aşkın süredir hayatımızda olan Covid - 19 ile ilgili aşılar geliştirildiği günden bu yana yan etkilerle ilgili tartışmalar sürüyor .
Aralık ayından bu yana uygulanmaya başlanan aşılar ile ilgili , alerjik reaksiyon , kas ağrısı , baş dönmesi gibi birçok alerjik reaksiyon rapor edilirken İlaç ve Sağlık Ürünleri Düzenleme Kurumu ( MHRA ) , İngiltere’de Covid - 19 aşısı uygulanan her 10 kişiden birinde 48 saat içinde hafif yan etkiler görülebildiğini belirtmiş , bu yan etkilerden çoğunun kısa bir süre içerisinde kendiliğinden geçtiğini belirtti .
Astrazeneca ile birlikte Covid - 19 aşısı geliştirme çalışmalarında bulunan Oxford aşı grubundan yan etkilerle ilgili pozitif bir açıklama geldi . ‘BAĞIŞIKLIK SİSTEMİ ÇALIŞIYOR’Daily Mail’ın haberine göre Oxford , " Yan etki dediğimiz semptomların ortaya çıkması , bağışıklık sisteminin olması gerektiği gibi çalıştığını gösteriyor " ifadelerini kullanırken Covid - 19 aşısı vücuda girdiği andan itibaren bağışıklık sistemini kırmızı alarma geçirdiği belirtildi .
Aşı sayesinde vücutta antikor seviyesi yükselirken virüsü yok etmek için antikorların yoğun bir çaba harcadıkları , virüs tespit edildikten sonra T hücreleriyle güçlü bir bağışıklık oluşturduğunun altı çizildi . ‘SİTOKİN SEVİYESİ ARTIYOR’Haberde , aşının vücuda girmesiyle birlikte sitokin seviyesinin arttığına dikkat çekilirken Warwick Üniversitesi’nden Prof. Dr. Andrew Easton , " Aşıyla birlikte vücudunuzdaki sitokin seviyesi artıyor . Bağışıklık sistemi , bu seviyenin artmasını hücrelerin virüsle savaşması için uyarıcı olacak kullanıyor . Bu bağışıklık sisteminin aşıya karşı verdiği önemli bir yanıt " şeklinde konuştu .
